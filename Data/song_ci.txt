
　　徽宗皇帝
　　宋徽宗赵佶(1082—1135)，神宗赵顼之子。在位时任用奸佞，崇信道教，朝政腐败，穷奢极侈，以致国破家亡，身死异国。然工诗词，善书画。宣和七年(1125)金兵南下，传位于赵恒(钦宗)。靖康二年(1127)与钦宗同被金兵所俘，后死于五国城(今黑龙江依兰县)。
　　北行见杏花
　　裁剪冰绡，轻叠数重，淡着燕脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦!问院落凄凉，几番春暮?凭寄离恨重重，者双燕何曾，会人言语?天遥地远，万水千山，知他故宫何处?怎不思量，除梦里、有时曾去。无据，和梦也新来不做。
　　钱惟演
　　之子。入宋后官至翰林学士枢密使，加同中书门下平章事。善诗文，与杨亿、刘筠等人相唱和，作品合辑为《西昆酬唱集》。文辞侈丽，内容较空泛，后人称为西昆体。卒谥思，改谥文僖。
　　木兰花
　　城上风光莺语乱，城下烟波春拍岸。绿杨芳草几时休?泪眼愁肠先已断。情怀渐觉成衰晚，鸾镜朱颜惊暗换。昔年多病厌芳尊，今日芳尊惟恐浅。
　　范仲淹
　　范仲淹(989—1052)，字希文，吴县(今江苏苏州)人。少贫力学，祥符八年(1015)进士。仕至枢密副使，参知政事。为官清正，忧国爱民，为世所称，后罢免。卒赠兵部尚书，谥文正。工诗词散文，有《范文正公集》。
　　苏幕遮
　　碧云天，黄叶地。秋色连波，波上寒烟翠。山映斜阳天接水，芳草无情，更在斜阳外。黯乡魂，追旅思。夜夜除非，好梦留人睡。明月楼高休独倚，酒入愁肠，化作相思泪。
　　御街行
　　纷纷坠叶飘香砌。夜寂静，寒声碎。真珠帘卷玉楼空，天淡银河垂地。年年今夜，月华如练，长是人千里。
　　愁肠已断无由醉。酒未到，先成泪。残灯明灭枕头，谙尽孤眠滋味。都来此事，眉间心上，无计相回避。
　　张先
　　张先(990—1078)字子野，乌程(今浙江湖州)人。宋仁宗天圣八年(1030)进士，官至尚书都官郎中。晚年退居乡里，卒年八十九。其词与柳永齐名，才力不如而含蓄隽永过之。有《张子野词》。
　　千秋岁
　　数声，又报芳菲歇。惜春更选残红折。雨轻风色暴，梅子青时节。永丰柳，无人尽日花飞雪。莫把幺弦拨，怨极弦能说。天不老，情难绝。心似双丝网，中有千千结。夜过也，东窗未白孤灯灭。
　　菩萨蛮
　　哀筝一弄《湘江曲》，声声写尽湘波绿。纤指十三弦，细将幽恨传。当筵秋水慢，玉柱斜飞雁。弹到断肠时，春山眉黛低。
　　醉垂鞭
　　双蝶绣罗裙，东池宴，初相见。朱粉不深匀，闲花淡淡春。细看诸处好，人人道，柳腰声。昨日乱山昏，来时衣上云。
　　一丛花
　　伤高怀远几时穷?无物似情浓。离愁正引千丝乱，更东陌、飞絮。嘶骑渐遥，征尘不断，何处认郎踪?
　　双鸳池沼水溶溶，南北小桡通。梯横画阁黄昏后，又还是、斜月帘栊。沉恨细思，不如桃杏，犹解嫁东风。
　　以病眠不赴府会
　　《水调》数声持酒听，午醉醒来愁未醒。送春春去几时回?临晚镜，伤流景，往事后期空记省。沙上并禽池上暝，云破月来花弄影。重重帘幕密遮灯，风不定，人初静，明日落红应满径。
　　青门引
　　乍暖还轻冷，风雨晚来方定。庭轩寂寞近清明，残花中酒，又是去年病。楼头画角风吹醒，入夜重门静。那堪更被明月，隔墙送过秋千影。
　　晏殊
　　晏殊(991—1055)字同叔，抚州临川(今江西抚州)人。仁宗时官至同中书门下平章事兼枢密使。以文章得时誉，知贤爱士，当世名臣发范仲淹、富弼、欧阳修等皆出其门下。卒谥元献。著作繁富，诗属西昆体，词承五代冯延已遗风，语言婉丽，情调悠远。有《珠玉词》。
　　浣溪沙
　　一曲新词酒一杯，去年天气旧池台，夕阳西下几时回?无可奈何花落去，似曾相识燕归来，小园香径独徘徊。
　　浣溪沙
　　一向年光有限身，等闲离别易消魂，酒筵歌席莫辞频。满目山河空念远，落花风雨更伤春，不如怜取眼前人。
　　清平乐
　　红笺小字，说尽平生意。鸿雁在云鱼在水，惆怅此情难寄。斜阳独倚西楼，遥山恰对帘钩。人面不知何处，绿波依旧东流。
　　清平乐
　　金风细细，叶叶梧桐坠。绿酒初尝人易醉，一枕小窗浓睡。紫朱槿花残，斜阳却照栏杆。双燕欲归时节，银屏昨夜微寒。
　　木兰花
　　燕鸿过后莺归去，细算浮生千万绪。长于春梦几多时，散似秋云无觅处。闻琴解神仙侣，挽断罗衣留不住。劝君莫作独醒人，烂醉花间应有数。
　　木兰花
　　池塘水绿风微暖，记得玉真初见面。重头歌韵响琮，入破舞腰红乱旋。玉钩栏下香阶畔，醉后不知斜日晚。当时共我赏花人，点检如今无一半。
　　木兰花
　　绿杨芳草长亭路，年少抛人容易去。楼头残梦五更钟，花底离愁三月雨。无情不似多情苦，一寸还成千万缕。天涯地角有穷时，只有相思无尽处。
　　踏莎行
　　祖席离歌，长亭别宴，香尘已隔犹回面。居人匹马映林嘶，行人去棹依波转。画阁魂消，高楼目断，斜阳只送平波远。无穷无尽是离愁，天涯地角寻思遍。
　　踏莎行
　　小径红稀，芳郊绿遍，高台树色阴阴见。春风不解禁杨花，乱扑行人面。翠叶藏莺，朱帘隔燕，炉香静逐游丝转。一场愁梦酒醒时，斜阳却照深深院。
　　蝶恋花
　　六曲阑干偎碧树。杨柳风轻，展尽黄金缕。谁把钿筝移玉柱?穿帘海燕双飞去。满眼游丝兼落絮。红杏开时，一霎清明雨。浓睡觉来莺乱语，惊残好梦无寻处。
　　韩缜
　　韩缜(1019—1097)字玉汝，开封雍丘(今河南杞县)人。哲宗朝，官至尚书左仆射兼中书侍郎，以太子太保致仕。卒谥庄敏。
　　凤箫吟
　　锁离愁，连绵无际，来时陌上残薰。绣帏人念远，暗垂珠露，泣送征轮。长行长在眼，更重重、远水孤云。但望极、楼高尽日，目断王孙。消魂，池塘别后，曾行处、绿妒轻裙。恁时携素手，乱花飞絮里，缓步香茵。朱颜空自改，向年年、芳意长新。遍绿野、嬉游醉眼，莫负青春。
　　宋祁
　　宋祁(998—1061)字子京，安州安陆(今湖北安陆)人。仁宗朝进士，历官龙图阁学士，史馆修撰，与欧阳修共修《唐书》。官至翰林学士承旨。卒谥景文。有《宋景文公长短句》。
　　木兰花
　　东城渐觉风光好，皱波纹迎客棹。绿杨烟外晓云轻。红杏枝头春意闹。浮生长恨欢娱少，肯爱千金轻一笑!为君持酒劝斜阳，且向花间留晚照。
　　欧阳修
　　欧阳修(1007—1072)，字永叔，号醉翁、六一居士，吉州庐陵(今江西吉安)人。天圣八年进士，官至枢密副使，拜参知政事。为官清正，喜奖掖后进。散文、诗、词均卓然有成，词风疏隽深婉兼而有之。卒谥文忠。有《六一词》。
　　采桑子
　　群芳过后西湖好，狼藉残红，飞絮，垂柳栏杆尽日风。笙歌散尽游人去，始觉春空，垂下帘栊，双燕归来细雨中。
　　诉衷情
　　清晨帘幕卷轻霜，呵手试梅妆。都缘自有离恨，故画作、无山长。思往事，惜流芳，易成伤。拟歌先敛，欲笑还颦，最断人肠。
　　踏莎行
　　候馆梅残，溪桥柳细，草熏风暖摇征辔。离愁渐远渐无穷，迢迢不断如春水。寸寸柔肠，盈盈粉泪，楼高莫近危栏倚。平芜尽处是春山，行人更在春山外。
　　蝶恋花
　　庭院深深深几许?杨柳堆烟，帘幕无重数。玉勒雕鞍游冶处，楼高不见章台路。雨横风狂三月暮，门掩黄昏，无计留春住。泪眼问花花不语，乱红飞过秋千去。
　　蝶恋花
　　谁道闲情抛弃久?每到春来，惆怅还依旧。日日花前常病酒，不辞镜里朱颜瘦。河畔青芜堤上柳，为问新愁，何事年年有?独立小桥风满袖，平林新月人归后。
　　蝶恋花
　　几日行云何处去?忘了归来，不道春将暮。百草千花寒食路，香车系在谁家树?泪眼倚楼频独语：双燕来时，陌上相逢否?撩乱春愁如柳絮，依依梦里无寻处。
　　木兰花
　　别后不知君远近，触目凄凉多少闷!渐行渐远渐无书，水阔鱼沉何处问?夜深风竹敲秋韵，万叶千声皆是恨。故单枕梦中寻，梦又不成灯又烬。
　　浪淘沙
　　把酒祝东风，且共从容。垂杨紫陌洛城东。总是当时携手处，游遍芳丛。聚散苦匆匆，此恨无穷。今年花胜去年红。可惜明年花更好，知与谁同?
　　青玉案
　　一年春事都来几?早过了、三之二。绿暗红嫣浑可事，绿杨庭院，暖风帘幕，有个人憔悴。买花载酒长安市，又争似、家山见桃李?不枉东风吹客泪，相思难表，梦魂无据，惟有归来是。
　　柳永
　　柳永原名三变，字耆卿，崇安(今福建崇安)人。景元年(1034)进士，官至屯田员外郎。世称柳七、柳屯田。仕途坎坷，寄情乐章，多与乐工伎女为友。作品广为流传，时称“凡有井水饮处，即能歌柳词”。善作慢词，音律谐婉，词意妥帖，形容尽致，语浅情深，对词的发展起了推动作用。有《乐章集》。
　　曲玉管
　　陇首云飞，江边日晚，烟波满目凭栏久。一望关河萧索，千里清秋。忍凝眸。杳杳神京，盈盈仙子，别来锦字终难偶。断雁无凭，冉冉飞下汀洲。思悠悠。暗想当初，有多少、幽欢佳会，岂知聚散难期，翻成雨恨云愁。阻追游。每登山临水，惹起平生心事，一场消黯，永日无言，却下层楼。
　　雨霖铃
　　寒蝉凄切。对长亭晚，骤雨初歇。都门帐饮无绪，留恋处、兰舟催发。执手相看泪眼，竟无语凝噎。念去去、千里烟波，暮霭沉沉楚天阔。多情自古伤离别。更那堪、冷落清秋节!今宵酒醒何处?杨柳岸、晓风残月。此去经年，应是良辰，好景虚设。便纵有、千种风情，更与何人说?
　　蝶恋花
　　伫倚危楼风细细。望极春愁，黯黯生天际。草色烟光残照里，无言谁会凭栏意?拟把疏狂图一醉，对酒当歌，强乐还无味。衣带渐宽终不悔，为伊消得人憔悴。
　　采莲令
　　月华收，云淡霜天曙。西征客、此时情苦。翠娥执手送临歧，轧轧开朱户。千娇面、盈盈伫立，无言有泪，断肠争忍回顾?一叶兰舟，便恁急桨凌波去。贪行色、岂知离绪。万般方寸，但饮恨、脉脉同谁语?更回首、重城不见，寒江天外，隐隐两三烟树。
　　浪淘沙慢
　　梦觉、透窗风一线，寒灯吹息。那堪酒醒，又闻空阶，夜雨频滴。嗟因循、久作天涯客。负佳人、几许盟言，便忍把、从前欢会，陡顿翻成忧戚。愁极。再三追思，洞房深处，几度饮散歌阕。香暖鸳鸯被，岂暂时疏散，费伊心力。云尤雨，有万般千种，相怜相惜。恰到而今，天长漏水，无端自家疏隔。知何时、却拥秦云态?愿低帏昵枕，轻轻细说与，江山夜夜，数寒更思忆。
　　定风波
　　自春来、惨绿愁红，芳心是事可可。日上花梢，莺穿柳带，犹压香衾卧。暖酥消、腻云，终日厌厌倦梳裹。无那。恨薄情一去，音书无个。早知恁么，悔当初、不把雕鞍锁。向鸡窗，只与蛮笺象管，拘束教吟课。镇相随、莫抛躲。针线闲拈伴伊坐。和我。免使年少，光阴虚过。
　　少年游
　　长安古道马迟迟，高柳乱蝉嘶。夕阳岛外，秋风原上，目断四天垂。归云一去无踪迹，何处是前期?狎兴生疏，酒徒萧索，不似去年时。
　　戚氏
　　晚秋天，一霎微雨洒庭轩。槛菊萧疏，井梧零乱惹残烟。凄然，望江关，飞云黯淡夕阳间。当时宋玉悲感，向此临水与登山。远道迢递，行人凄楚，倦听陇水潺。正蝉吟败叶，蛩响衰草，相应喧喧。孤馆度日如年，风露渐变，悄悄至更阑。长天净、绛河清浅，皓月婵娟。思绵绵，夜永对景，那堪屈指，暗想从前。未名未禄，绮陌红楼，往往经岁迁延。帝里风光好，当年少日，暮宴朝欢。况有狂朋怪侣，遇当歌对酒竞留连。别来迅景如梭，旧游似梦，烟水程何限?念利名、憔悴长萦绊。追往事、空惨愁颜。漏箭移、稍觉轻寒。渐呜咽、画角数声残。对闲窗畔，停灯向晓，抱影无眠。
　　夜半乐
　　冻云黯淡天气，扁舟一叶，乘兴离江渚。度万壑千岩，越溪深处。怒涛渐息，樵风乍起，更闻商旅相呼。片帆高举，泛画、翩翩过南浦。望中酒旆闪闪，一簇烟村，数行霜树。残日下、渔人鸣榔归去。败荷零落，衰杨掩映，岸边两两三三，浣纱游女。避行客、含羞笑相语。到此因念，绣阁轻抛，浪萍难驻。叹后约、丁宁竟何据?惨离怀、空恨岁晚归期阻。凝泪眼、杳杳神京路，断鸿声远长天暮。
　　玉胡蝶
　　望处雨收云断，凭栏悄悄，目送秋光。晚景萧疏，堪动宋玉悲凉。水风轻、花渐老；月露冷、梧叶飘黄。遣情伤，故人何在?烟水茫茫。难忘，文期酒会，几孤风月，屡变星霜。海阔山遥，未知何处是萧湘?念双燕、难凭音信，指暮天、空识归航。黯相望。断鸿声里，立尽斜阳。
　　八声甘州
　　对潇潇暮雨洒江天，一番洗清秋。渐霜风凄紧，关河冷落，残照当楼。是处红衰翠减，苒苒物华休。惟有长江水，无语东流。不忍登高临远，望故乡渺邈，归思难收。叹年来踪迹，何事苦淹留?想佳人、妆楼凝望，误几回、天际识归舟?争知我、倚栏杆处，正恁凝愁?
　　迷神引
　　一叶扁舟轻帆卷，暂泊楚江南岸。孤城暮角，引胡笳怨。水茫茫，平沙雁，旋惊散。烟敛寒林簇，画屏展。天际遥山小，黛眉浅。旧赏轻抛，到此成游宦。觉客程劳，听光晚。异乡风物，忍萧索、当愁眼。帝城赊，秦楼阻，旋魂乱。芳草连空阔，残照满。佳人无消息，断云远。
www.xiabook.com下 ^书^ 网



第3章 宋词三百首(2)


　　竹马子
　　登孤垒荒凉，危亭旷望，静临烟渚。对雌霓桂雨，雄风拂槛，微收残暑。渐觉一叶惊秋，残蝉噪晚，素商时序。览景想前欢，指神京、非雾非烟深处。向此成追感，新愁易积，故人难聚。凭高尽日凝伫，赢得消魂无语。极目霁霭霏微，暝鸦零乱，萧索江城暮。南楼画角，又送残阳去。
　　王安石
　　王安石(1021—1086)，字介甫，号半山，抚州临川(今江西抚州)人。庆历二年(1042)进士。嘉三年上万言书，主张改革政治。擢升参加政事，曾前后两度为相。晚年退居江宁(今江苏南京)半山园。封荆国公，卒谥文。他是北宋诗文大家，作词不多，词风瘦削雅素，脱尽五代绮靡之习。有《临川先生歌曲》。
　　桂枝香
　　登临送目，正故国晚秋，天气初肃。千里澄江似练，翠峰如簇。归帆去棹斜阳里，背西风、酒旗斜矗。彩舟云淡，星河鹭起，画图难足。念往昔、繁华兑逐。叹门外楼头，悲恨相续。千古凭高，对此漫嗟荣辱。六朝旧事如流水，但寒烟、衰草凝绿。至今商女，时时犹唱，《后庭》遗曲。
　　千秋岁引
　　别馆寒砧，孤城画角，一派秋声入廖廊。东归燕从海上去，南来雁向沙头落。楚台风，庾楼月，宛如昨。无奈被些名利缚，无奈被他情担阁，可惜风流总闲却。当初漫留华表语，而今误我秦楼约。梦阑时，酒醒后，思量着。
　　王安国
　　王安国(1028—1074)，字平甫，王安石之弟。熙宁初，以材行召试及第，除西京国子教授，改授秘阁校理。工诗文及长短句。
　　清平乐
　　留春不住，费尽莺儿语。满地残红宫锦污，昨夜南园风雨。小怜初上琵琶，晓来思绕天涯。不肯画堂朱户，春风自在杨花。
　　道(1030?—1106?)，字叔原，号小山，晏殊之幼子。仕宦不得志，曾任颍昌府许田镇监、乾宁军通判、开封府推官等职，地位低微。工词，词风与花间派相近，而颇多感慨之辞。与父晏殊齐名，号“二晏”。有《小山词》。
　　临江仙
　　梦后楼台高锁，酒醒帘幕低垂。去年春恨却来时。落花人独立，微雨燕双飞。记得小初见，两重心字罗衣。琵琶弦上说相思。当时明月在，曾照彩云归。
　　蝶恋花
　　梦入江南烟水路。行尽江南，不与离人遇。睡里消魂无说处，觉来惆怅消魂误。欲尽此情书尺素。浮雁沉鱼，终了无凭据。却倚缓弦歌别绪，断肠移破秦筝柱。
　　蝶恋花
　　醉别西楼醒不记。春梦秋云，聚散真容易。斜月半窗还少睡，画屏闲展吴山翠。衣上酒痕诗里字。点点行行，总是凄凉意。红烛自怜无好计，夜寒空替人垂泪。
　　鹧鸪天
　　彩袖殷勤捧玉钟，当年拚却醉颜红。舞低杨柳楼心月，歌尽桃花扇底风。从别后，忆相逢，几回魂梦与君同。今宵剩把银照，犹恐相逢是梦中。
　　生查子
　　关山魂梦长，塞雁音书少。两鬓可怜青，只为相思老。归傍碧纱窗，说与人人道。真个别离难，不似相逢好。
　　木兰花
　　东风又作无情计，艳粉娇红吹满地。碧楼帘影不遮愁，还似去年今日意。谁知错管春残事，到处登临曾费泪。此时金盏直须深，看尽落花能几醉。
　　木兰花
　　秋千院落重帘暮，彩笔闲来题绣户。墙头丹杏雨馀花，门外绿杨风后絮。朝云信断知何处?应作襄王春梦去。紫骝认得旧游踪，嘶过画桥东畔路。
　　清平乐
　　留人不住，醉解兰舟去。一棹碧涛春水路，过尽晓莺啼处。渡头杨柳青青，枝枝叶叶离情。此后锦书休寄，画楼云雨无凭。
　　阮郎归
　　旧香残粉似当初，人情恨不如。一春犹有数行书，秋来书更疏。衾凤冷，枕鸳孤，愁肠待酒舒。梦魂纵有也成虚，那堪和梦无。
　　阮郎归
　　天边金掌露成霜，云随雁字长。绿杯红袖趁重阳，人情似故乡。兰佩紫，菊簪黄，殷勤理旧狂。欲将沉醉换悲凉，清歌莫断肠。
　　六么令
　　绿阴春尽，飞絮绕香阁。晚来翠眉宫样，巧把远山学。一寸狂心未说，已向横波觉。画帘遮匝。新翻曲妙，暗许闲人带偷掐。前度书多隐语，意浅愁难答。昨夜诗有回文，韵险还慵押。都待笙歌散了，记取留时霎。不消红蜡。闲云归后，月在庭花旧栏角。
　　御街行
　　街南绿树春饶絮，雪满游春路。树头花艳杂娇云，树底人家朱户。北楼闲上，疏帘高卷，直见街南树。栏杆倚尽犹慵去，几度黄昏雨。晚春盘马踏青苔，曾傍绿阴深驻。落花犹在，香屏空掩，人面知何处。
　　虞美人
　　曲栏杆外天如水，昨夜还曾倚。初将明月比佳期，长向月圆时候、望人归。罗衣着破前香在，旧意谁教改。一春离恨懒调弦，犹有两行闲泪、宝筝前。
　　留春令
　　画屏天畔，梦回依约，十洲云水。手念红笺寄人书，写无限、伤春事。别浦高楼曾漫倚，对江南千里。楼下分流水声中，有当日、凭高泪。
　　思远人
　　红叶黄花秋意晚，千里念行客。飞云过尽，归鸿无信，何处寄书得?泪弹不尽临窗滴，就砚旋研墨。渐写到别来，此情深处，红笺为无色。
　　苏轼
　　苏轼(1037—1101)，字子瞻，号东坡居士，眉州眉山(今四川眉山)人。嘉二年进士，官至翰林学士知制诰。才情卓绝，学识渊博，诗文书画均有很高成就。词风豪放旷达，于词坛别开一派，对后世影响深远。谥文忠。有《东坡乐府》。
　　水调歌头
　　明月几时有，把酒问青天。不知天上宫阙，今夕是何年。我欲乘风归去，惟恐琼楼玉宇，高处不胜寒。起舞弄清影，何似在人间!转朱阁，低绮户，照无眠。不应有恨，何事长向别时圆?人有悲欢离合，月有阴晴圆缺，此事古难全。但愿人长久，千里共婵娟。
　　次韵章质夫《杨花词》
　　似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还被、莺呼起。不恨此花飞尽，恨西园、落红难缀。晓来雨过，遗踪何在?一池萍碎。春色三分，二分尘土，一分流水。细看来不是杨花，点点是离人泪。
　　永遇乐
　　彭城夜宿燕子楼，楚盼盼，因作此词。
　　明月如霜，好风如水，清景无限。曲港跳鱼，圆荷泻露，寂寞无人见。如三鼓，铿然一叶，黯黯梦云惊断。夜茫茫、看寻无处，觉来小园行遍。天涯倦客，山中归路，望断故园心眼。燕子楼空，佳人何在?空锁楼中燕。古今如梦，何曾梦觉，但有旧欢新怨。异时对、黄楼夜景，为余浩叹。
　　洞仙歌
　　余七岁时，见眉州老尼，姓朱，忘其名，年九十岁，自言尝随其师入蜀主孟昶宫中。一日大热，蜀主与花蕊夫人夜纳凉摩诃池上，作一词，朱具能记之。今四十年，朱已死久矣，人无知此词者，但记其首两句。暇日寻味，岂《洞仙歌令》乎?乃为足之云。
　　冰肌玉骨，自清凉无汗。水殿风来暗香满。绣帘开、一点明月窥人，人未寝，枕钗横鬓乱。起来携索手，庭户无声，时见疏星度河汉。试问夜如何?夜已三更，金波淡、玉绳低转。但屈指、西风几时来，又不道、流年暗中偷换。
　　黄州定惠院寓居作
　　缺月挂疏桐，漏断人初静。谁见幽人独往来，飘渺孤鸿影。惊起却回头，有恨无人省。拣尽寒枝不肯栖，寂寞沙洲冷。
　　送伯固归吴中
　　三年枕上吴中路，遣黄犬、随君去。若到松江呼小渡，莫惊鸳鹭，四桥尽是，老子经行处。《辋川图》上看春暮，常记高人右丞句。作个归期天定许，春衫犹是，小蛮针线，曾湿西湖雨。
　　临江仙
　　夜饮东坡醒复醉，归来仿佛三更。家童鼻息已雷鸣。敲门都不应，倚杖听江声。长恨此身非我有，何时忘却营营?夜阑风静纹平。小舟从此逝，江海寄馀生。
　　定风波
　　三月七日沙湖道中遇雨，雨具先去，同行皆狼狈，余不觉。已而逐睛，故作此。
　　莫听穿林打叶声，何妨吟啸且徐行。竹杖芒鞋轻胜马，谁怕?一蓑烟雨任平行。料峭春风吹酒醒，微冷。山头斜照却相迎。回首向来萧瑟处，归去。也无风雨也无情。
　　乙卯正月二十日夜记梦
　　十年生死两茫茫，不思量，自难忘。千里孤坟，无处话凄凉。纵使相逢应不识，尘满面、鬓如霜。夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜、短松冈。
　　贺新郎
　　乳燕飞华屋。悄无人、槐荫转午，晚凉新浴。手弄生绡白团扇，扇手一时似玉。渐困倚、孤眠清熟。帘外谁来推绣户?枉教人、梦断瑶台曲。又却是，风敲竹。
　　石榴半吐红巾蹙。待浮花浪蕊都尽，伴君幽独。艳一枝细看取，芳意千重似束。又恐被、西风惊绿。若待得君来向此，花前对酒不忍触。共粉泪，两簌簌。
　　秦观
　　秦观(1049—1100)，字少游，一字太虚，号淮海居士，高邮(今属江苏)人。元丰八年进士。曾官太学博士、秘书正字兼国史院编修。为“苏门四学士”之一。遭元党禁，屡遭贬谪，悒郁而终。善诗文，词风以婉约为主，凄惋动人。有《淮海词》。
　　望海潮
　　梅英疏淡，冰溶泄，东风暗换年华。金谷俊游，铜驼巷陌，新晴细履平沙。长记误随车。正絮翻蝶舞，芳思交加。柳下桃蹊，乱分春色到人家。西园夜饮鸣笳，有华灯碍月，飞盖妨花。兰苑未空，行人渐老，重来是事堪嗟。烟暝酒旗斜。但倚楼极目，时见栖鸦。无奈归心，暗随流水到天涯。
　　八六子
　　倚危亭，恨如芳草，萋萋残雨笼晴。正销凝，黄鹂又啼数声。
　　满庭芳
　　山抹微云，天粘衰草，画角声断谯门。暂停征棹，聊共引离尊。多少蓬莱旧事，空回首、烟霭纷纷。斜阳外，寒鸦万点，流水绕孤村。消魂，当此际，香囊暗解，罗带轻分。漫赢得、青楼薄幸名存。此去何时见也?襟袖上、空惹啼痕。伤情处，高城望断，灯火已黄昏。
　　满庭芳
　　晓色云开，春随人意，骤雨才过还晴。古台芳榭，飞燕蹴红英。舞困榆钱自落，秋千外、绿水桥平。东风里，朱门映柳，低按小秦筝。多情，行乐处，珠钿翠盖，玉辔红缨。渐酒空金。豆蔻梢头旧恨，十年梦、屈指堪惊。凭栏久，疏烟淡日，寂寞下芜城。
　　减字木兰花
　　天涯旧恨，独自凄凉人不问。欲见回肠，断尽金炉小篆香。黛蛾长敛，任是春风吹不展。困倚危楼，过尽飞鸿字字愁。
　　浣溪沙
　　漠漠轻寒上小楼，晓阴无赖似穷秋，淡烟流水画屏幽。自在飞花轻似梦，无边丝雨细如愁，宝帘闲挂小银钩。
　　阮郎归
　　湘天风雨破寒初，深沉庭院虚。丽谯吹罢小单于，迢迢清夜徂。乡梦断，旅魂孤，峥嵘岁又除。衡阳犹有雁传书，彬阳和雁无。
　　晁元礼
　　晁元礼，一作端礼，字次膺，其先澶州清丰(今属河北省)人，徙家彭门(今四川彭县)。生卒年不详。熙宁六年(1073)进士，曾为县令，忤上官，遭罢免。晚年以承事郎与万俟雅言同为大晟府协律。工词，有《闲斋琴趣》六卷。
　　绿头鸭
　　晚云收，淡天一片琉璃。烂银盘、来从海底，皓色千里澄辉。莹无尘、素娥淡伫，静可数、丹桂参差。玉露初零，金风未凛，一年无似此佳时。露坐久、疏萤时度，乌鹊正南飞。瑶台冷，栏杆凭暖，欲下迟迟。念佳人、音尘别后，对此应解相思。最关情、漏声正永，暗断肠、花阴偷移。料得来宵，清光未减，阴晴天气又争知。共凝恋、如今别后，还是隔年期。人强健，清尊素影，长愿相随。
　　赵令
　　赵令，字德麟，涿郡(今河北涿县)人。宋太祖次子燕王玄孙，生卒年不详。绍兴初(1132年左右)袭封安定郡王，同知行在大宗正事。卒。赠开府仪同三司，有《聊复集》。
　　蝶恋花
　　欲减罗衣寒未去，不卷珠帘，人在深深处。红杏枝头花几许?啼痕止恨清明雨。尽日沉烟香一缕，宿酒醒迟，恼破春情绪。飞燕又将归信误，小屏风上西江路。
　　蝶恋花
　　卷絮风头寒欲尽，坠粉飘香，日日红成阵。新酒又添残酒困，今春不减前春恨。蝶去莺飞无处问，隔水高楼，望断双鱼信。恼乱横波秋一寸，斜阳只与黄昏近。
　　清平乐
　　春风依旧，着意隋堤柳。搓得鹅儿黄欲就，天气清明时候。去年紫陌青门，今宵雨魄云魂。断送一生憔悴，只消几个黄昏?
　　晁补之
　　晁补之(1053—1110)，字无咎，号归来子，济州钜野(今山东巨野)人。元丰二年进士，曾任礼部郎中，兼国史编修、实录检讨官等职。入元党籍，徙外官。词学苏轼，堂庑颇大，无浮艳之习，亦工诗文、绘画。有《晁氏琴趣外篇》等。
　　次韵林圣予《惜春》
　　问春何苦匆匆?带风伴雨如驰骤。幽葩细萼，小园低槛，壅培未就。吹尽繁红，占春长久，不如垂柳。算春长不老，人愁春老，愁只是、人间有。春恨十常八九，忍轻孤、芳醪经口。那知自是、桃花结子，不因春瘦。世上功名，老来风味，春归时候。最多情、犹有尊前青眼，相逢依旧。
　　别历下
　　无穷官柳，无情画舸，无根行客。南山尚相送，只高城人隔。罨画园林溪绀碧，算重来、尽成陈迹。刘郎鬓如此，况桃花颜色。
　　泗州中秋作
　　青烟幂处，碧海飞金镜。永夜闲阶卧桂影。露凉时、零乱多少寒，神京远，惟有蓝桥路近。水晶帘不下，云母屏开，冷浸佳人淡脂粉。待都将，许多明，付与金尊，投晓共、流霞倾尽。更携取、胡床上南楼，看玉做人间，素秋千顷。
　　晁冲之
　　晁冲之，字叔用，一字用道，号具茨先生。钜野(今山东巨野)人，晁补之从弟。中进士，坐元党籍，废居具茨山下(在今河南禹县)。有《晁叔用词》。
　　临江仙
  www.7wＥnxue.comwwＷ．lzuｏwen.com．



第4章 宋词三百首(3)


　　忆昔西池池上饮，年年多少欢娱。别来不寄一行书。寻常相见了，犹道不如初。安稳锦衾今夜楚，月明好渡江湖。相思休问定何如。情知春去后，管得落花无?
　　舒
　　舒(1041—1103)，字信道，号懒堂，明州慈溪(今浙江慈溪)人，治平二年(1065年)进士，曾官御史中丞，龙图阁待制。善文章，工词令，有《舒学士词》
　　虞美人
　　芙蓉落尽天涵水，日暮沧波起。背飞双燕贴云寒，独向小楼东畔、倚栏看。浮生只合尊前老，雪满长安道。故人早晚上高台，寄我江南春色、一枝梅。
　　朱服
　　朱服，字行中，乌程(今浙江湖州)人。熙宁六年(1073)进士，历任中书舍人、礼部侍郎、集贤殿修撰等职。知广州，因与苏轼交游，贬海州团练副使。
　　渔家傲
　　小雨纤纤风细细，万家杨柳轻烟里。恋树湿花飞不起，愁无际，和春付与东流水。九十光阴能有几?金龟解尽留无计。寄语东阳沽酒市，拚一醉，而今乐事他年泪。
　　毛滂
　　毛滂，字泽民，衢州江山(今浙江江山)人。为杭州法曹，受知于苏轼，由此知名。曾官祠部员外郎，知秀州。有《东堂词》。
　　富阳僧舍作别语赠妓琼芳
　　泪湿阑干花着露，愁到眉峰碧聚。此恨平分取。更无言语空相觑。断雨残云无意绪，寂寞朝朝暮暮。今夜山深处，断魂分付潮回去。
　　陈克
　　陈克(1081—?)，字子高，号赤城居士，临海(今属浙江省)人，侨居金陵(今江苏南京)。屡举不第，入建康守吕祉幕。绍兴中，为敕令所删定官。工诗句，词风婉雅闲丽，暗合温、韦之旨。有《赤城词》。
　　菩萨蛮
　　赤栏桥尽香街直，笼街细柳娇无力。金碧上青空，花晴帘影红。黄衫飞白马，日日青楼下。醉眼不逢人，午香吹暗尘。
　　菩萨蛮
　　绿芜墙绕青苔院，中庭日淡芭蕉卷。蝴蝶上阶飞，烘帘自在垂。玉钩双语燕，宝杨花转。几处簸钱声，绿窗春睡轻。
　　李元膺
　　李元膺，东平(今属山东省)人，生卒年不详，约宋哲宗绍圣中前后在世，曾任南京教官。词仅存四首，见于《花庵词选》。
　　洞仙歌
　　一年春物，惟梅柳间意味最深。至莺花烂漫时，则春已衰迟，使人无复新意。予作《洞仙歌》，使探春者歌之，无后时之悔。
　　雪云散尽，放晓晴庭院。杨柳于人便青眼。更风流多处，一点梅心，相映远、约略颦轻笑浅。一年春好处，不在浓芳，小艳疏香最娇软。到清明时候，百紫千红，花正乱、已失春风一半。早占取、韶光共追游，但莫管春寒，醉红自暖。
　　时彦
　　时彦，字邦美，开封(今属河南省)人。元丰二年(1079)进士，官至吏部尚书、开封府尹。大观元年(1107)卒。
　　青门引
　　胡马嘶风，汉旗翻雪，彤云又吐，一竿残照。古木连空，乱山无数，行尽暮沙衰草。星斗横幽馆，夜无眠、灯花空老。雾浓香鸭，冰凝泪烛，霜天难晓。长记小妆才老，一杯未尽，离怀多少。醉里秋波，梦中朝雨，都是醒时烦恼。料有牵情处，忍思量、耳边曾道：甚时跃马归来，认得迎门轻笑?
　　李之仪
　　，有秦观遗风。有《姑溪词》。
　　谢池春
　　残寒消尽，疏雨过、清明后。花径款馀红，风沼萦新皱。乳燕穿庭户，飞絮沾襟袖。正佳时，仍晚昼。着人滋味，真个浓如酒。频移带眼，空只恁，厌厌瘦。不见又思量，见了还依旧。为问频相见，何似长相守?天不老，人未遇。且将此恨，分付庭前柳。
　　卜算子
　　我住长江头，君住长江尾。日日思君不见君，共饮长江水。此水几时休?此恨何时已?只愿君心似我心，定不负相思意。
　　周邦彦
　　周邦彦(1056—1121)，字美成，号清真居士，钱塘(今浙江杭州)人。绍圣初，历国子主簿，校书郎。徽宗时，为徽猷阁待制，提举大晟府(音乐机关)。精通音律，长调尤善铺叙，富艳精工，为后世格律派词人所宗。有《清真词》，又名《片玉集》。
　　瑞龙吟
　　章台路，还见褪粉梅梢，试花桃树。坊陌人家，定巢燕子，归来旧处。黯凝伫。因念个人痴小，乍窥门户。侵晨浅约宫黄，障风映袖，盈盈笑语。前度刘郎重到，访邻寻里，同时歌舞。惟有旧家秋娘，声价如故。吟笺赋笔，犹记燕台句。知谁伴，名园露饮，东城闲步?事与孤鸿去。探春尽是，伤离意绪。官柳低金缕。归骑晚、纤纤池塘飞雨。断肠院落，一帘风絮。
　　风流子
　　新绿小池塘，风帘动、醉影舞斜阳。羡金屋去来，旧时巢燕；土花缭绕，前度莓墙。绣阁里、凤帏深几许?听得理丝簧。欲说又休，虑乖芳信；未歌先噎，愁近清觞。
　　遥知新妆了，开朱户、应自待月西厢。最苦梦魂，今宵不到伊行。关甚时说与，佳音密耗，寄将秦镜，偷换韩香?天便教人，霎时厮见何妨!
　　兰陵王
　　柳阴直，烟里丝丝弄碧。隋堤上，曾见几番，拂水飘绵送行色。登临望故国，谁识，京华倦客?长亭路，年去岁来，应折柔条过千尺。闲寻旧踪迹，又酒趁哀弦，灯照离席，梨花榆火催寒食。愁一箭风快，半篙波暖，回头迢递便数驿，望人在天北。凄恻，恨堆积。渐别浦萦回，津堠岑寂，斜阳冉冉春无极。念月榭携手，露桥闻笛。沉思前事，似梦里、泪暗滴。
　　琐窗寒
　　暗柳啼鸦，单衣伫立，小帘朱户。桐花半亩，静锁一庭愁雨。洒空阶、夜阑未休，故人剪烛西窗语。似楚江暝宿，风灯零乱，少年羁旅。迟暮，嬉游处，正店舍无烟，禁城百五。旗亭唤酒，付与高阳俦侣。想东园、桃李自春，小唇秀靥今在否?到归时、定有残英，待客携尊俎。
　　蔷薇谢后作
　　正单衣试酒，怅客里，光阴虚掷。愿春暂留，春归如过翼，一去无迹。为问家何在?夜来风雨，葬楚宫倾国。钗钿坠处遗香泽，乱点桃蹊，轻翻柳陌。多情为谁追惜?但峰媒蝶使，时叩窗。东园岑寂，渐蒙笼暗碧。静绕珍丛底，成叹息。长条故惹行客，似牵衣待话，别情无极。残英小、强簪巾帻。终不似、一朵钗头颤袅，向人侧。漂流处、莫趁潮汐。恐断红、尚有相思字，何由见得?
　　夜飞鹊
　　河桥送人处，凉夜何其?斜月远坠馀辉。铜盘烛泪已流尽，霏霏凉露沾衣。相将散离会，探风前津鼓，树杪参旗。花骢会意，纵扬鞭、亦自行迟。迢递路回清野，人语渐无闻，空带愁归。何意重经前地，遗钿不见，斜径都迷。兔葵燕麦，向斜阳、欲与人齐。但徘徊班草，欷酹酒，极望天西。
　　夏日溧水无想山作
　　风老莺雏，雨肥梅子，午阴嘉树清圆。地卑山近，衣润费炉烟。人静乌鸢自乐，小桥外，新绿溅溅。凭栏久，黄芦苦竹，疑泛九江船。年年，如社燕，飘流瀚海，来寄修椽。且莫思身外，长近尊前。憔悴江南倦客，不堪听、急管繁弦。歌筵畔，先安枕簟，容我醉时眠。
　　过秦楼
　　水浴清蟾，叶喧凉吹，巷陌马声初断。闲依露井，笑扑流萤，惹破画罗轻扇。人静夜久凭，愁不归眠，立残更箭。叹年华一瞬，人今千里，梦沉书远。空见说、鬓怯琼梳，容消金镜，渐懒趁时匀染。梅风地溽，虹雨苔滋，一架舞红都变。谁信无赖为伊，才减江淹，情伤荀倩。但明河影下，还看稀星数点。
　　花犯
　　粉墙低，梅花照眼，依然旧风味。露痕轻缀，疑净洗铅华，无限佳丽。去年胜赏曾孤倚，冰盘同燕喜。更可惜、雪中高树、香篝薰素被。今年对花最匆匆，相逢似有恨，依依愁悴。吟望久，青苔上、旋看飞坠。相将见、翠丸荐酒，人正在、空江烟浪里。但梦想、一枝潇洒，黄昏斜照水。
　　对宿烟收，春禽静，飞雨时鸣高屋。墙头青玉旆，洗铅霜都尽，嫩梢相触。润逼琴丝，寒侵枕障，虫网吹粘帘竹。邮亭无人处，听檐声不断，困眠初熟。奈愁极频惊，梦轻难记，自怜幽独。行人归意速，最先念、流潦妨车毂。怎奈向、兰成憔悴，卫清羸，等闲时、易伤心目。未怪平阳客，双泪落、笛中哀曲。况萧索、青芜国。红糁铺地，门外荆桃如菽。夜游共谁秉烛?
　　上元
　　风消焰蜡，露烘炉，花市相射。桂华流瓦，纤云散、耿耿素娥欲下。衣裳淡雅，看楚女、纤腰一把。萧鼓喧、人影参差，满路飘香麝。因念都城放夜，望千门如昼，嬉笑游冶。钿车罗帕，相逢处、自有暗尘随马。年光是也，惟只见、旧情衰谢。清漏移、飞盖归来，从舞休歌罢。
　　蝶恋花
　　月皎惊乌栖不定，更漏将阑，辘牵金井。唤起两眸清炯炯，泪花落枕红绵冷。执手霜风吹鬓影，去意徊徨，别语愁难听。楼上阑干横斗柄，露寒人远鸡相应。
　　解连环
　　怨怀无托，嗟情人断绝，信音辽邈。纵妙手、能解连环，似风散雨收，雾轻云薄。燕子楼空，暗尘锁、一床弦索。想移根换叶，尽是旧时，手种红药。汀洲渐生杜若，料舟依岸曲，人在天角。漫记得、当日音书，把闲语闲言，待总烧却。水驿春回，望寄我、江南梅萼。拚今生、对花对酒，为伊泪落。
　　拜星月慢
　　夜色催更，清尘收露，小曲幽坊月暗。竹槛灯窗，识秋娘庭院。笑相遇，似觉琼枝玉树相倚，暖日明霞光烂。水盼兰情，总平生稀见。画图中、旧识春风面，谁知道、自到瑶台畔。眷恋雨润云温，苦惊风吹散。念荒寒、寄宿无人馆，重门闭，败壁秋虫叹。怎奈向、一缕相思，隔溪山不断。
　　关河令
　　秋阴时睛渐向暝，变一庭凄冷。伫听寒声，云深无雁影。更深人去寂静，但照壁、孤灯相映。酒已都醒，如何消夜永?
　　绮寮怨
　　上马人扶残醉，晓风吹未醒。映水曲、翠瓦朱檐，垂杨里、乍见津亭。当时曾题败壁，蛛丝罩、淡墨苔晕青。念去来、岁月如流，徘徊久、叹息愁思盈。去去倦寻路程，江陵旧事，何曾再问杨琼。旧曲凄清，敛愁黛、与谁听?尊前故人如在，想念我、最关情。何须渭城!歌声未尽处、先泪零。
　　尉迟杯
　　隋堤路，渐日晚、密霭生烟树。阴阴淡月笼沙，还宿河桥深处。无情画舸，都不管、烟波隔前浦。等行人、醉拥重衾，载将离恨归去。因思旧客京华，长偎傍疏林，小槛欢聚。冶叶倡条俱相识，仍惯见、珠歌翠舞。如今向、渔村双驿，夜归岁、焚香独自语。有何人、念我无聊，梦魂凝想鸳侣。
　　西河[ht4”f]金陵怀古
　　佳丽地，南朝盛事谁记?山围故国绕清江，髻鬟对起。怒涛寂寞打孤城，风樯遥度天际。断崖树、犹倒倚，莫愁艇子谁系?空馀旧迹郁苍苍，雾沉半垒。夜深月过女墙来，伤心东望淮水。酒旗戏鼓甚处市?想依稀、王谢邻里。燕子不知何世?向寻常、巷陌人家，相对如说兴亡，斜阳里。
　　瑞鹤仙
　　悄郊原带郭，行路永、客去车尘漠漠。斜阳映山落，敛馀红，犹恋孤城栏角。凌波步弱，过短亭、何用素约。有流莺劝我，重解绣鞍，缓引春酌。不记归时早暮，上马谁扶，醒眠朱阁。惊飙动幕，扶残醉，绕红药。叹西园，已是花深无地，东风何事又恶?任流光过却，犹喜洞天自乐。
　　浪淘沙漫
　　昼阴重，霜凋岸草，雾隐城堞。南陌脂车待发，东门帐饮乍阕。正拂面垂杨堪揽结，掩红泪、玉手亲折。念汉浦，离鸿去何许?经时信音绝。情切，望中地远天阔。向露冷风清无人处，耿耿寒漏咽。嗟万事难忘，惟是轻别。翠尊未竭，凭断云、留取西楼残月。罗带光消纹衾叠，连环解、旧香顿歇。怨歌永、琼壶敲尽缺。恨春去、不与人期，弄夜色，空馀满地梨花雪。
　　应天长
　　条风布暖，霏雾弄晴，池台遍满春色。正是夜堂无月，沉沉暗寒食。梁间燕，前社客，似笑我、闭门愁寂。乱花过，隔院芸香，满地狼藉。长记那回时，邂逅相逢，郊外驻油壁。又见汉宫传烛，飞烟五侯宅。青青草，迷路陌。强载酒、细寻前迹。市桥远、柳下人家，犹自相识。
　　夜游宫
　　叶下斜阳照水，卷轻浪、沉沉千里。桥上酸风射眸子，立多时，看黄昏灯火市。古屋寒窗底，听几片、井桐飞坠。不恋单衾再三起，有谁知，为萧娘书一纸?
　　贺铸
　　。晚年退居苏州。其词丽哀婉，语意精新，自成一家。有《东山词》。
　　青玉案
　　凌波不过横塘路，但目送、芳尘去。锦瑟华年谁与度?月桥花院，琐窗朱户，只有春知处。飞云冉冉蘅皋暮，彩笔新题断肠句。试问闲愁都几许?一川烟草，满城风絮，梅子黄时雨。
　　感皇恩
　　兰芷满汀洲，游丝横路。罗袜尘生步，迎顾。整鬟颦黛，脉脉两情难语。细风吹柳絮，人南渡。回首旧游，山无重数。花底深朱户，何处?半黄梅子，向晚一帘疏雨。断魂分付与，春将去。
　　薄幸
　　淡妆多态，更的的、频回眄睐。便认得、琴心先许，欲绾合欢双带。记画堂、风月逢迎，轻颦浅笑娇无奈。向睡鸭炉边，翔鸳屏里，羞把香罗暗解。自过了、烧灯后，都不见、踏青挑菜。几回凭双燕，丁宁深意，往来却恨重帘碍。约何时再?正春浓酒困，人闲昼永无聊赖。厌厌睡起，犹有花梢日在。
　　浣溪沙
　　不信芳春厌老人，老人几度送馀春，惜春行乐莫辞频。巧笑艳歌皆我意，恼花颠酒拚君，物情惟有醉中真。
　　浣溪沙
　　楼角初消一缕霞，淡黄杨柳暗栖鸦，玉人和月摘梅花。笑捻粉香归洞户，更垂帘幕护窗纱，东风寒似夜来些。
　　石州慢
　　薄雨收寒，斜照弄晴，春意空阔。长亭柳色才黄，倚马何人先折?烟横水慢，映带几点归鸿，平沙消尽龙荒雪。犹记出关来，恰如今时节。将发，画楼芳酒，红泪清歌，便成轻别。回首经年，杳杳音尘都绝。欲知方寸，共有几许新愁，芭蕉不展丁香结。憔悴一天涯，两厌厌风月。
www.xiabook.com下 &书& 网



第5章 宋词三百首(4)


　　蝶恋花
　　几许伤春春复暮，杨柳清阴，偏碍游丝度。天际小山桃叶步，白花满湔裙处。竟日微吟长短句，帘影灯昏，心寄胡琴语。数点雨声风约住，朦胧淡月云来去。
　　登采石娥眉亭
　　牛渚天门险，限南北、七雄豪占。清雾敛，与闲人登览。待月上潮平波滟滟，塞管轻吹新《阿滥》。风满槛，历历数、西州更点。
　　天香
　　烟络横林，山沉远照，迤逦黄昏钟鼓。烛映帘栊，蛩催机杼，共苦清秋风露。不眠思妇，齐应和、几声砧杵。惊动天涯倦宦，岁华行暮。当年酒狂自负，谓东君、以春相付。流浪征骖北道，客樯南浦，幽恨无人唔语。赖明月、曾知旧游处，好伴云来，还将梦去。
　　望湘人
　　厌莺声到枕，花气动帘，醉魂愁梦相半。被惜馀薰，带惊剩眼，几许伤春春晚。泪竹痕鲜，佩兰香老，湘天浓暖。记小江、风月佳时，屡约非烟游伴。须信鸾弦易断，奈云和再鼓，曲终人远。认罗袜无踪，旧处弄波清浅。青翰棹洲畔，尽目临皋飞观。不解寄、一字相思，幸有归来双燕。
　　绿头鸭
　　玉人家，画楼珠箔临津。托微风、彩箫流怨，断肠马上曾闻。宴堂开、艳妆丛里，调琴思、认歌颦。麝蜡烟浓，玉莲漏短，更衣不待酒初醺。绣屏掩、枕鸳相就，香气渐暾暾。回廊影，疏钟淡月，几许消魂?翠钗分、银笺封泪，舞鞋从此生尘。任兰舟、载将离恨，转南浦、背西曛。记取明年，蔷薇谢后，佳期应未误行云。凤城远、楚梅香嫩，先寄一枝春。青门外，只凭芳草，寻访郎君。
　　张元
　　张元(1067—1143)，字仲宗，别号芦川居士、真隐山人，长乐(今福建长乐)人。宋高宗绍兴八年(1138)，胡铨反对和议，被除名编管新州。张因作词送胡，被削去官职。词风清丽婉转、慷慨悲凉兼而有之。有《芦川词》。
　　石州慢
　　寒水依痕，春意渐回，沙际烟阔。溪梅晴照生香，冷蕊数枝争发。天涯旧恨，试看几许消魂，长亭门外山重叠。不尽眼中青，是愁来时节。情切，画楼深闭，想见东风，暗消肌雪。孤负枕前云雨，尊前花月。心期切处，更有多少凄凉，殷勤留与归时说。到得再相逢，恰经年离别。
　　兰陵王
　　卷珠箔，朝雨轻阴乍阁。栏杆外、烟柳弄晴，芳草侵阶映红药。东风妒花恶，吹落梢头嫩萼。屏山掩、沉水倦熏，中酒心情怯杯勺。寻思旧京洛，正年少疏狂，歌笑迷着。障泥油壁催梳掠，曾驰道同载，上林携手，灯夜初过早共约。又争信飘泊?寂寞，念行乐。甚粉淡衣襟，音断弦索。琼枝璧月春如昨。怅别后华表，那回双鹤。相思除是，向醉里，暂忘却。
　　叶梦得
　　叶梦得(1077—1148)，字少蕴，号石林，苏州吴县(今江苏苏州)人。绍圣四年(1097)进士。北宋末，官至龙图阁直学士。南宋初，为江东安抚大使，知建康府。为人博学多才，著述丰富，词风豪放潇洒，颇近苏轼。有《石林词》。
　　贺新郎
　　睡起流莺语，掩苍苔、房栊向晚，乱红无数。吹尽残花无人见，惟有垂杨自舞。渐暖霭、初回轻暑。宝扇重寻明月影，暗尘侵、上有乘鸾女。惊旧恨、遽如许。江南梦断横江渚，浪粘天、葡萄涨绿，半空烟雨。无限楼前沧波意，谁采花寄取?但怅望、兰舟容与。万里云帆何时到?送孤鸿、目断千山阻。谁为我，唱《金缕》?
　　雨后同誉、才卿置酒来禽花下作
　　落花已作风前舞，又送黄昏雨。晓来庭院半残红，惟有游丝千丈袅晴空。殷勤花下同携手，更尽杯中酒。美人不用敛蛾眉，我亦多情无奈酒阑时。
　　汪藻
　　汪藻(1079—1154)，字彦章，饶州德兴(今江西德兴)人。崇宁间，第进士。宋高宗即位，召试中书舍人，拜翰林学士。后出知湖、徽、宣等州，因事罢官，居永州卒。博极群书，工诗文，词亦美赡。有《浮溪词》。
　　点绛唇
　　新月娟娟，夜寒江静山衔斗。起来搔首，梅影横窗瘦。好个霜天，闲却传杯手。君知否?乱鸦啼后，归兴浓如酒。
　　刘一止
　　刘一止(1070—1160)，字行简，归安(今浙江湖州)人。宣和三年进士。历官秘书郎、给事中。耿直不避权贵，因忤秦桧罢官。后复敷文阁待制，致仕。善文章，不事雕刻。亦工词，有《苕溪乐章》。
　　晓行
　　晓光催角，听宿鸟末惊，邻鸡先觉。迤逦烟村，马嘶人起，残月尚穿林薄。泪痕带霜微凝，酒力冲寒犹弱。叹倦客，悄不禁重染，风尘京洛。追念人别后，心事万重，难觅孤鸿托。翠幌娇深，曲屏香暖，争念岁华飘泊?怨月恨花烦恼，不是不曾经着。者情味、望一成消减，新来还恶。
　　韩
　　韩，字子耕，号萧闲，里居、生卒及生平均不详。约宋宁宗嘉定(1208—1224)初前后在世。有《萧闲词》一卷，已佚。今存词四首。
　　除夜
　　频听银签，重然绛蜡，年华衮衮惊心。饯旧迎新，能消几刻光阴?老来可惯通宵饮?待不眠、还怕寒侵。掩清尊、多谢梅花，伴我微吟。邻娃已试春妆了，更蜂腰簇翠，燕股横金。句引东风，也知芳思难禁。朱颜那有年年好，逞艳游、赢取如今。恣登临、残雪楼台，迟日园林。
　　李邴
　　李邴(1085—1146)，字汉老，号云龛居士，济州任城(今山东济宁)人。崇宁五年进士，累官翰林学士。高宗即位，擢兵部侍郎，兼直学士院。绍兴初，拜参知政事资政殿学士。卒于泉州，谥文献。
　　汉宫春
　　潇洒江梅，向竹梢疏处，横两三枝。东君也不爱惜，雪压霜欺。无情燕子，怕春寒、轻失花期。却是有、年年塞雁，归来曾见开时。清浅小溪如练，问玉堂何似，茅舍疏篱?伤心故人去后，冷落新诗。微云淡月，对江天、分付他谁。空自忆、清香未减，风流不在人知。
　　陈与义
　　陈与义(1090—1138)，字去非，号简斋，洛阳(今属河南)人。政和三年进士，任文林郎、开德府教授。靖康难起，汴京陷落，辗转至临安(今浙江杭州)，绍兴中，历中书舍人，吏部侍郎、翰林学士等职，官至参知政事。以诗名家，亦工词，语意超绝，格调颇高。有《无住词》。
　　临江仙
　　高咏《楚辞》酬午日，天涯节序匆匆。榴花不似舞裙红。无人知此意，歌罢满帘风。万事一身伤老矣，戎葵凝笑墙东。酒杯深浅去年同。试浇桥下水，今夕到湘中。
　　夜登小阁忆洛中旧游
　　忆昔午桥桥上饮，坐中多是豪英。长沟流月去无声。杏花疏影里，吹笛到天明。二十馀年如一梦，此身虽在堪惊。闲登小阁看新晴。古今多少事，渔唱起三更。
　　蔡伸
　　、左中大夫等。有《友古词》。
　　苏武慢
　　雁落平沙，烟笼寒水，古垒鸣笳声断。青山隐隐，败叶萧萧，天际暝鸦零乱。楼上黄昏，片帆千里归程，年华将晚。望碧云空暮，佳人何处，梦魂俱远。忆旧游、邃馆朱扉，小园香径，尚想桃花人面。书盈锦轴，恨满金徽，难写寸心幽怨。两地离愁，一尊芳酒凄凉，危栏倚遍。尽迟留、凭仗西风，吹干泪眼。
　　柳梢青
　　数声，可怜又是、春归时节。满院东风，海棠铺绣，梨花飘雪。丁香露泣残枝，算未比、愁肠寸结。自是休文，多情多感，不干风月。
　　周紫芝
　　周紫芝，字少隐，号竹坡居士，宣城(今属安徽)人。家贫力学，两试不第。绍兴中(1131—1161)举进士。历官枢密院编修，右司员外郎。绍兴二十一年(1151)，出知兴国军，秩满奉祠归庐山。工诗词，词风清丽婉曲。有《竹坡词》。
　　鹧鸪天
　　一点残欲尽时，乍凉秋气满屏帏。梧桐叶上三更雨，叶叶声声是别离。调宝瑟，拨金猊，那是同唱《鹧鸪词》。如今风雨西楼夜，不听清歌也泪垂。
　　踏莎行
　　情似游丝，人如飞絮，泪珠阁定空相觑。一溪烟柳万丝垂，无因系得兰舟住。雁过斜阳，草迷烟渚，如今已是愁无数。明朝且做莫思量，如何过得今宵去!
　　李甲
　　李甲，字景元，一说字重元，嘉兴府华亭(今上海松江)人。自号华亭逸人，善画，亦工词。《全宋词》录词九首。
　　帝台春
　　芳草碧色，萋萋遍南陌。暖絮乱红，也似知人，春愁无力。忆得盈盈拾翠侣，共携赏、凤城寒食。到今来，海角逢春，天涯为客。愁旋释，还似织；泪暗拭，又偷滴。漫倚遍危栏，尽黄昏，也只是、暮云凝碧。拚则而今已拚了，忘则怎生便忘得。又还问鳞鸿，试重寻消息。
　　忆王孙
　　萋萋芳草忆王孙。柳外楼高欲断魂。杜宇声声不忍闻。欲黄昏，雨打梨花深闭门。
　　万俟咏
　　万俟(ｍòｑí)咏，字雅言，自号词隐，崇宁中(1102—1106)充大晟府制撰。与晁端礼齐名。有《大声集》，周邦彦作序，黄庭坚称其为一代词人。王灼《碧鸡漫志》云：“万俟雅言，元时诗赋科老手也。每出一章，信宿喧传都下。”《全宋词》存其词二十七首。
　　清明应制
　　见梨花初带夜月，海棠半含朝雨。内苑春、不禁过青门，御沟涨、潜通南浦。东风静，细柳垂金缕。望凤阙、非烟非雾。好时代、朝野多欢，遍九陌、太平箫鼓。乍莺儿百啭续，燕子飞来飞去。近绿水、台榭遇秋千，斗草聚、双双游女。饧香更、酒冷踏青路。曾暗识、夭桃朱户。向晚骤、宝马雕鞍，醉襟惹、乱花飞絮。正轻寒轻暖漏永，半阴半晴云暮。禁火天、已是试新妆，岁华到、三分佳处。清明看、汉蜡传宫炬。散翠烟、飞入槐府。敛兵卫、阊阖门开，住传宣、又还休务。
　　徐伸
　　徐伸，字臣，三衢(今浙江衢州市)人。政和(1111—1116)初，以知音律为太常典乐，出知常州。善词，有《青山乐府》，已不传。今只存词一首。
　　二郎神
　　闷来弹鹊，又搅碎、一帘花影。漫试着春衫，还思纤手，熏彻金猊烬冷。动是愁端如何向?但怪得、新来多病。嗟旧日沈腰，如今潘鬓，怎堪临镜?重省。别时旧湿，罗衣犹凝。料为我厌厌，日高慵起，长托春醒未醒。雁足不来，马蹄难驻，门掩一庭芳景。空伫立，尽日栏杆倚遍，昼长人静。
　　田为
　　田为，字不代，善琵琶。政和(1111—1116)末充大晟府典乐。宣和元年(1119)，罢典乐，为大晟府乐令。其《呕集》已不传，有赵万里辑本。
　　江神子慢
　　玉台挂秋月，铅素浅、梅花傅香雪。冰姿洁，金莲衬、小小凌波罗袜。雨初歇，楼外孤鸿声渐远，远山外、行人音信绝。此恨对语犹难，那堪更寄书说。教人红消翠减，觉衣宽金缕，都为轻别。太情切，消魂处、画角黄昏时节，声呜咽。落尽庭花春去也，银蟾迥、无情圆又缺。恨伊不似馀香，惹鸳鸯结。
　　曹组
　　曹组(?—1125?)字元宠，颍昌(今河南许昌)人。屡试不第，宣和三年(1121)赐同进士出身。召试中书，换武阶，兼阁门宣赞舍人。仍给事殿中，官止副使。工词，因受宠于徽宗。有《箕颍集》已佚，今人有辑本。
　　洗妆真态，不作铅华御。竹外一枝斜，想佳人、天寒日暮。黄昏院落，无处着清香，风细细，雪垂垂，何况江头路。月边疏影，梦到消魂处。结子欲黄时，又须作、廉纤细雨。孤芳一世，供断有情愁，消瘦损，东阳也，试问花知否?
　　李玉
　　李玉，生平不详，今只存词一首，见《草堂诗馀》前集卷上。按此首一作潘汾词，见《阳春白雪》卷一。
　　贺新郎
　　篆缕消金鼎。醉沉沉、庭阴转午，画堂人静。芳草王孙知何处?惟有杨花糁径。渐玉枕、腾腾春醒。帘外残红春已透，镇无聊、整。江南旧事休重省。遍天涯、寻消问息，断鸿难倩。月满西楼凭栏久，依旧归期未定。又只恐、瓶沉金井。嘶骑不来银烛暗，枉教人、立尽梧桐影。谁伴我，对鸾镜?
　　廖世美
　　《花庵词选》。
　　题安陆浮云楼
　　霭霭春空，画楼森耸凌云渚。紫薇登览最关情，绝妙夸能赋。惆怅相思迟暮，记当日、朱栏共语。寒鸿难问，岸柳何穷，别愁纷絮。催促年光，旧来流水知何处?断肠何必更残阳，极目伤平楚，晚霁波声带雨，悄无人、舟横野渡。数峰江上，芳草天涯，参差烟树。
　　吕滨老
　　吕滨老(一作渭老)，字圣求，秀州(今浙江嘉兴)人。约徽宗宣和(1118——1125)前后在世。宣和末为朝士、能诗工词，词风婉媚深窈，颇近周邦彦、柳永。有《圣求词》。
　　薄幸
　　青楼春晚，昼寂寂、梳匀又懒。乍听得、鸦啼莺酒，共醉青苔深院。怎忘得、回廊下，携手处、花明月满。如今但暮雨，蜂愁蝶恨，小窗闲对芭蕉展。却谁拘管?尽无言、闲品秦筝，泪满参差雁。腰肢渐小，心与杨花共远。
　　鲁逸仲
　　《花庵词选》录其词三首。
　　南浦
　　风悲画角，听《单于》、三弄落谯门。投宿征骑，飞雪满孤村。酒市渐阑灯火，正敲窗、乱叶舞纷纷。送数声惊雁，乍离烟水，嘹唳度寒云。好在半胧淡月，到如今、无处不消魂。故国梅花归梦，愁损绿罗裙。为问暗香闲艳，也相思、万点付啼痕?算翠屏应是，两眉馀恨倚黄昏。
　　岳飞
　　岳飞(1103—1141)，字鹏举，相州汤阴(今河南汤阴)人。南宋初抗金名将。少年从军，官至河南、河北诸路招讨使、枢密副使。因坚持抗金，反对和议，为高宗赵构、奸相秦桧所害。淳熙六年(1179)赐谥武穆。嘉定四年(1211)追封鄂王，淳六年(1246)改谥忠武。有《岳忠武王集》。
www/xiabook/com下 & 书 & 网



第6章 宋词三百首(5)


　　满江红
　　怒发冲冠，凭栏处、潇潇雨歇。抬望眼、仰天长啸，壮怀激烈。三十功名尘与土，八千里路云和月。莫等闲、白了少年头，空悲切。靖康耻，犹未雪；臣子恨，何时灭?驾长车踏破、贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。
　　张抡
　　张抡，字才甫，吴莲社居士，开封(今属河南省)人。善填词，风格华艳，为宋高宗、孝宗所赏。每应制进一词，宫中即付之丝竹。有《莲社词》。
　　上元有怀
　　双阙中天，凤楼十二春寒浅。去年元夜奉宸游，曾侍瑶池宴。玉殿珠帘尽卷，拥群仙、蓬壶阆苑。五云深处，万烛光中，揭天丝管。驰隙流年，恍如一瞬星霜换。今宵谁念泣孤臣，回首长安远。可是尘缘未断?漫惆怅、华胥梦短。满怀幽恨，数点寒灯，几声归雁。
　　程垓
　　程垓，字正伯，眉山(今属四川)人。约生于绍兴十年(1140)左右。有《书舟词》。明人杨慎《词品》称其为“东坡中表之戚”。然词风凄婉绵丽，与东坡异趣。
　　水龙吟
　　夜来风雨匆匆，故园定是花无几。愁多怨极，等闲孤负，一年芳意。柳困桃慵，杏青梅小，对人容易。算好春长在，好花长见，原只是、人憔悴。回首池南旧事，恨星星、不堪重记。如今但有，看花老眼、伤时清泪。不怕逢花瘦，只愁怕、老来风味。等繁红乱处，留云借月，月须拚醉。
　　张孝祥
　　张孝祥(1132—1169)，字安国，号于湖居士，和州乌江(今安徽和县)人。绍兴二十四年举进士第一。疏请昭雪岳飞，为秦桧所抑。孝宗朝，累迁中书舍人，直学士院，领建康留守。因主张北伐罢职。后知荆南府，为荆湖北路安抚使，进显谟阁直学士，致仕，卒。工诗词，词风豪迈雄阔。有《于湖词》。
　　六州歌头
　　长淮望断，关塞莽然平。征尘暗，霜风劲，悄边声，黯消凝。追思当年事，殆天数，非人力；洙泗上，弦歌地，亦膻腥。隔水毡乡，落日牛羊下，区脱纵横。看名王宵猎，骑火一川明，笳鼓悲鸣，遣人惊。念腰间箭，匣中剑，空埃蠹，竟何成!时易失，心徒壮，岁将零，渺神京。干羽方怀远，静烽燧，且休兵。冠盖使，纷驰骛，若为情。闻道中源遗老，常南望、翠葆霓旌。使行人到此，忠愤气填膺，有泪如倾。
　　念奴娇
　　洞庭青草，近中秋、更无一点风色。玉鉴琼田三万顷，着我扁舟一叶。素月分辉，银河共影，表里俱澄澈。怡然心会，妙处难与君说。应念岭海经年，孤光白照，肝胆皆冰雪。短发萧骚襟袖冷，稳泛沧浪空阔。尽挹西江，细斟北斗，万象为宾客。扣舷独啸，不知今夕何夕。
　　韩元吉
　　韩元吉(1118—1187)，字无咎，号南涧翁，许昌(今属河南)人，寓居信州(今江西上饶)官至吏部尚书、龙图阁学士。封颍州郡公。诗文有欧、苏遗风，亦工词。有《南涧诗馀》。
　　六州歌头
　　东风着意，先上小桃枝。红粉腻，娇如醉，倚朱扉，记年时。隐映新妆面，临水岸，春将半，云日暖，斜桥转，夹城西。草软莎平，跋马垂杨渡，玉勒争嘶。认蛾眉，凝笑脸，薄拂燕脂。绣户曾窥，恨依依。共携手处，香如雾，红随步，怨春迟。消瘦损，凭谁问，只花知，泪空垂。旧日堂前燕，和烟雨，又双飞。人自老，春长好，梦佳期。前度刘郎，几许风流地，花也应悲。但茫茫暮霭，目断武陵溪，往事难追。
　　好事近
　　凝碧旧池头，一听管弦凄切。多少梨园声在，总不堪华发。杏花无处避春愁，也傍野烟发。惟有御沟声断，似知人呜咽。
　　袁去华
　　袁去华，字宣卿，江西奉新(今江西南昌)人。高宗绍兴十五年(1145)进士，曾知善化、石首等县。有《宣卿词》。
　　瑞鹤仙
　　郊原初过雨，见败叶零乱，风定犹舞。斜阳挂深树，映浓愁浅黛，遥山媚妩。来时旧路，尚岩花、娇黄半吐。到而今，惟有溪边流水，见人如故。无语，邮亭深静，下马还寻，旧曾题处。无聊倦旅，伤离恨，最愁苦。纵收香藏镜，他年重到，人面桃花在否?念沉沉、小阁幽窗，有时梦去。
　　剑器近
　　夜来雨，赖倩得、东风吹住。海棠正妖娆处，且留取。悄庭户，试细听、莺啼燕语，分明共人愁绪，怕春去。佳树，翠阴初转午。重帘未卷，乍睡起，寂寞看风絮。偷弹清泪寄烟波，见江头故人，为言憔悴如许。彩笺无数，去却寒暄，到了浑无定据。断肠落日千山暮。
　　安公子
　　弱柳千丝缕，嫩黄匀遍鸦啼处。寒入罗衣春尚浅，过一番风雨。问燕子来时，绿水桥边路，曾画楼、见个人人否?料静掩云窗，尘满哀弦危柱。庾信愁如许，为谁都着眉端聚。独立东风弹泪眼，寄烟波东去。念永昼春闲，人倦如何度?闲傍枕、百啭黄鹂
　　语，唤觉来厌厌，残照依然花坞。
　　陆淞
　　陆淞，字子逸，号云溪，山阴(今浙江绍兴)人。生卒年不详，曾官辰州守。晚年因病去职，隐居以终。
　　瑞鹤仙
　　脸霞红印枕，睡觉来、冠儿还是不整。屏闲麝煤冷，但眉峰压翠，泪珠弹粉。堂深昼永，燕交飞、风帘露井。恨无人、说与相思，近日带围宽尽。重省，残灯朱幌，淡月纱窗，那时风景。阳台路迥，云雨梦，便无准。待归来，先指花梢教看，欲把心期细问。问因循、过了青春，怎生意稳?
　　陆游
　　陆游(1125—1210)，字务观，晚号放翁，山阴(今浙江绍兴)人。孝宗时，赐进士出身，任枢密院编修。先后任建康、镇江、隆兴通判。因主张抗战屡遭罢官。中年入蜀，参加军旅生活，先后九年。一生报国之志不渝，诗为南宋四大家之一，亦工词，风格纤丽、雄慨兼之。有《放翁词》。
　　咏梅
　　驿外断桥边，寂寞开无主。已是黄昏独自愁，更着风和雨。无意苦争春，一任群芳妒。零落成泥碾作尘，只有香如故。
　　陈亮
　　陈亮(1143—1194)，字同甫，婺州永康(今浙江永康)人。孝宗隆兴时上《中兴五论》，主张北伐。光宗绍熙四年(1193)，举进士第一，授佥书建康府判官厅公事，未到官而卒。亮才气超迈，议论风生，下笔数千言立就。词风粗豪，近似辛弃疾。有《龙州词》。
　　水龙吟
　　闹花深处楼台，画帘半卷东风软。春归翠陌，平莎茸嫩，垂杨金浅。迟日催花，淡云阁雨，轻寒轻暖。恨芳菲世界，游人未赏，都付与，莺和燕。寂寞凭高念远，向南楼、一声归雁。金钗斗草，青丝勒马，风流云散。罗绶分香，翠绡封泪，几多幽怨?正消魂，又是疏烟淡月，子规声断。
　　范成大
　　范成大(1126—1193)，字致能，号石湖居士，苏州吴县(今江苏苏州)人。绍兴二十四年(1154)进士。曾为赴金使节，刚直有气节，不畏强暴。官至四川制置使。淳熙五年(1178)参知政事，仅二月而罢。晚年退居故乡石湖。诗为南宋四大家之一。词风平和婉转，音节谐美。有《石湖词》。
　　忆秦娥
　　楼阴缺，栏杆影卧东厢月。东厢月，一天风露，杏花如雪。隔烟催漏金虬咽，罗帏黯淡灯花结。灯花结，片时春梦，江南天阔。
　　酣酣日脚紫烟浮，妍暖破轻裘。困人天色，醉人花气，午梦扶头。春慵恰似春塘水，一片纹愁。溶溶曳曳，东风无力，欲避还休。
　　霜天晓角
　　晚晴风歇，一夜春威折。脉脉花疏天淡，云来去、数枝雪。胜绝，愁亦绝，此情谁共说?惟有两行低雁，知人倚、画楼月。
　　辛弃疾
　　辛弃疾(1140—1207)，字幼安，号稼轩居士，齐州历城(今山东历城)人。出生时家乡已为金人占领。耿京聚兵山东，为掌书记。归宋后历任承务浙、浙东安抚使等职。官至龙图阁待制，进枢密都承旨，未受命而卒。工词，才气纵横，气魄雄大而意境沉郁。与苏轼齐名，号“苏辛”。有《稼轩长短句》。
　　别茂嘉十二弟
　　绿树听，更那堪、鹧鸪声住，杜鹃声切。啼到春归无啼处，苦恨芳菲都歇。算未抵、人间离别。马上琵琶关塞黑，更长门、翠辇辞金阙，看燕燕，送归妾。将军百战身名裂，向河梁、回头万里，故人长绝。易水萧萧西风冷，满座衣冠似雪，正壮士、悲歌未彻。啼鸟还知如许恨，料不啼清泪长啼血。谁共我，醉明月?
　　书东流村壁
　　野塘花落，又匆匆过了，清明时节。地东风欺客梦，一枕云屏寒怯。曲岸持觞，垂杨系马，此地曾经别。楼空人去，旧游飞燕能说。闻道绮陌东头，行人曾见，帘底纤纤月。旧恨春江流不尽，新恨云山千叠。料得明朝，尊前重见，镜里花难折。也应惊问，近来多少华发?
　　立春
　　春已归来，看美人头上，袅袅春幡。无端风雨，未肯收尽馀寒。年时燕子，料今宵、梦到西园。浑未办、黄柑荐酒，更传青韭堆盘。却笑东风，从此便、熏梅染柳，更没些闲。闲时又来镜里，转变朱颜。清愁不断，问何人会解连环?生怕见、花开花落，朝来塞雁先还。
　　赋琵琶
　　凤尾龙香拨，自开元、《霓裳曲》罢，几番风月。最苦浔阳江头客，画舸亭亭待发。记出塞、黄云堆雪。马上离愁三万里，望昭阳、宫殿孤鸿没。弦解语，恨难说。辽阳驿使音尘绝，琐窗寒、轻拢慢捻，泪珠盈睫。推手含情还却手，一抹《梁州》哀彻。千古事、云飞烟灭。贺老定场无消息，想沉香亭北繁华歇。弹到此，为呜咽。
　　登建康赏心亭
　　楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会、登临意。休说鲈鱼堪脍，尽西风、季鹰归未?求田问舍，怕应羞见，刘郎才气。可惜流年，忧愁风雨，树犹如此。倩何人唤取，红巾翠袖，英雄泪?
　　摸鱼儿
　　淳熙己亥，自湖北漕移湖南，同官王正之置酒小山亭，为赋。
　　更能消几番风雨?匆匆春又归去。惜春长怕花开早，何况落红无数。春且住!见说道、天涯芳草无归路。怨春不语，算只有殷勤，画檐蛛网，尽日惹飞絮。长门事，准拟佳期又误，蛾眉曾有人妒。千金纵买相如赋，脉脉此情谁诉?君莫舞!君不见、玉环飞燕皆尘土。闲愁最苦，休去倚危栏，斜阳正在，烟柳断肠处。
　　京口北固亭怀古
　　千古江山，英雄无觅，孙仲谋处。舞榭歌台，风流总被，雨打风吹去。斜阳草树，寻常巷陌，人道寄奴曾住。想当年、金戈铁马，气吞万里如虎。元嘉草草，封狼居胥，赢得仓皇北顾。四十三年，望中犹记，灯火扬州路。可堪回首，佛狸祠下，一片神鸦社鼓。凭谁问，廉颇老矣，尚能饭否?
　　老来情味减，对别酒，怯流年。况屈指中秋，十分好月，不照人圆。无情水都不管，共西风、只管送归船。秋晚莼鲈江上，夜深儿女灯前。征衫，便好去朝天，玉殿正思贤。想夜半承明，留教视草，却遣筹边。长安故人问我，道愁肠、酒只依然。目断秋霄落雁，醉来时响空弦。
　　祝英台近
　　宝钗分，桃叶渡，烟柳暗南浦。怕上层楼，十日九风雨。断肠片片飞红，都无人管，更谁劝、啼莺声住?鬓边觑，应把花卜归期，才簪又重数。罗帐灯昏，哽咽梦中语。是他春带愁来，春归何处?却不解、带将愁去。
　　元夕
　　东风夜放花千树，更吹落，星如雨。宝马雕车香满路，凤箫声动，玉壶光转，一夜鱼龙舞。蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。
　　鹅湖归，病起作
　　枕簟溪堂冷欲秋，断云依水晚来收。红莲相倚浑如醉，白鸟无言定自愁。书咄咄，且休休，一丘一壑也风流。不知筋力衰多少，但觉新来懒上楼。
　　书江西造口壁
　　郁孤台下清江水，中间多少行人泪。西北是长安，可怜无数山。青山遮不住，毕竟东流去。江晚正愁余，山深闻鹧鸪。
　　姜夔
　　姜夔(1155?—1221?)，字尧章，自号白石道人，饶州鄱阳(今江西省波阳县)人。少年时随父游宦汉阳，父死，流寓湘、鄂间。诗人萧德藻以女妻之，乃移居湖州，时往来于苏、杭一带。曾试进士不第，一生未入仕途，卒于杭州。工诗词，尤以词名，精通音律，能自度曲。其词格律严整，清空峭拔，上承清真(周邦彦)，下启玉田(张炎)。有《白石道人歌曲》。
　　丁未冬，过吴松作
　　燕雁无心，太湖西畔随云去。数峰清苦，商略黄昏雨。第四桥边，拟共天随住。今何许?凭栏怀古，残柳参差舞。
　　元夕有所梦
　　肥水东流无尽期，当初不合种相思。梦中未比丹青见，暗里忽惊山鸟啼。春未绿，鬓先丝，人间别久不成悲。谁教岁岁红莲夜，两处沉吟各自知。
　　燕燕轻盈，莺莺娇软，分明又向华胥见。夜长争得薄情知?春初早被相思染。别后书辞，别时针线，离魂暗逐郎行远。淮南皓月冷千山，冥冥归去无人管。
　　庆宫春
　　朴翁自封禺同载，诣梁溪。道经吴松，山寒天迥，云浪四合，中夕相呼步垂虹，星斗下垂，错杂渔火，朔吹凛凛，卮酒不能支。朴翁以衾自缠，犹相与行吟，因赋此阕，盖过旬，涂稿乃定。朴翁咎余无益，然意所耽，不能自已也。平甫、商卿、朴翁皆工于诗，所出奇诡，余亦强追逐之。此行既归，各得五十馀解。
　　双桨莼波，一蓑松雨，暮愁渐满空阔。呼我盟鸥，翩翩欲下，背人还过木末。那回归去，荡云雪、孤舟夜发。伤心重见，依约眉山，黛痕低压。采香径里春寒，老子婆娑，自歌谁答?垂虹西望，飘然引去，此兴平生难遏。酒醒波远，正凝想、明素袜。如今安在?惟有栏杆，伴人一霎。
   http://www.lzuowen.com下 ./书 ./网



第7章 宋词三百首(6)


　　齐天乐
　　丙辰岁与张功甫会饮张达可之堂，闻屋壁间蟋蟀有声，功甫约余同赋，以授歌者。功甫先成，词甚美。余徘徊茉莉花间，仰见秋月，顿起幽思，寻亦得此。蟋蟀，中都呼为“促织”，善斗。好事者或以三二十万钱致一枚，镂象齿为楼观以伫之。
　　庾郎先自吟愁赋，凄凄更闻私语。露湿铜铺，苔侵石井，都是曾听伊处。哀音似诉，正思妇无眠，起寻机杼。曲曲屏山，夜凉独自甚情绪?西窗又吹暗雨，为谁频断续，相和砧杵?候馆迎秋，离宫吊月，别有伤心无数。《豳》诗漫与，笑篱落呼灯，世间儿女。写入琴丝，一声声更苦。
　　琵琶仙
　　《吴都赋》云：“户藏烟浦，家具画船。”惟吴兴为然，春游之盛，西湖未能过也。己酉岁，余与萧时父载酒南郭，感遇成歌。
　　双桨来时，有人似、旧曲桃根桃叶。歌扇轻约飞花，蛾眉正奇绝。春渐远、汀洲自绿，更添了、几声啼。十里扬州，三生杜牧，前事休说。又还是、宫烛分烟，奈愁里、匆匆换时节。都把一襟芳思，与空阶榆荚。千万缕、藏鸦细柳，为玉尊、起舞回雪。想见西出阳关，故人初别。
　　湘中送胡德华
　　芳莲坠粉，疏桐吹绿，庭院暗雨乍歇。无端抱影销魂处，还见墙萤暗，藓阶蛩切。送客重寻西去路，问水面、琵琶谁拨?最可惜、一片江山，总付与啼。长恨相逢未款，而今何事，又对西风离别?渚寒烟淡，棹移人远，飘渺行舟如叶。想文君望久，倚竹愁生步罗袜。归来后、翠尊双饮，下了珠帘，玲珑闲看月。
　　念奴娇
　　来吴兴，数得相羊荷花中。又夜泛西湖，光景奇绝，故以此句写之。
　　闹红一舸，记来时、尝与鸳鸯为侣。三十六陂人未到，水佩风裳无数。翠叶吹凉，玉容消酒，更洒菰蒲雨。嫣然摇动，冷香飞上诗句。日暮青盖亭亭，情人不见，争忍凌波去?只恐舞衣寒易落，愁入西风南浦。高柳垂阴，老鱼吹浪，留我花间住。田田多少，几回沙际归路。
　　扬州慢
　　淳熙丙申至日，余过维扬。夜雪初霁，荠麦弥望。入其城则四顾萧条，寒水自碧，暮色渐起，戍角悲吟。余怀怆然，感慨今昔，因自度此曲。千岩老人以为有黍离之悲也。
　　淮左名都，竹西佳处，解鞍少驻初程。过春风十里，尽荠麦青青。自胡马、窥江去后，废池乔木，犹厌言兵。渐黄昏、清角吹寒，都在空城。杜郎俊赏，算而今、重到须惊。纵豆寇词工，青楼梦好，难赋深情。二十四桥仍在，波心荡、冷月无声。念桥边红药，年年知为谁生?
　　长亭怨慢
　　余颇喜自制曲，初率意为长短句，然后协以律，故前后阕多不同。桓大司马云：“昔年种柳，依依汉南；今看摇落，凄怆江潭；树犹如此，人何以堪!”此语余深爱之。
　　渐吹尽、枝头香絮。是处人家，绿深门户。远浦萦回，暮帆零乱，向何许?阅人多矣，谁得似、长亭树?树若有情时，不会得、青青如此!日暮，望高城不见，只见乱山无数。韦郎去也，怎忘得、玉环分付。第一是、早早归来，怕红萼、无人为主。算空有并刀，难剪离愁千缕。
　　淡黄柳
　　客居合肥南城赤阑桥之西，巷陌凄凉，与江左异，惟柳色夹道，依依可怜。因度此曲，以纾客怀。
　　空城晓角，吹入垂柳陌。马上单衣寒恻恻。看尽鹅黄嫩绿，都是江南旧相识。正岑寂，明朝又寒食。强携酒、小桥宅。怕梨花落尽成秋色。燕燕飞来，问春何在，惟有池塘自碧。
　　暗香
　　辛亥之冬，余载雪诣石湖。止既月，授简索句，且征新声，作此两曲。石湖把玩不已，使二妓肄习这，音节谐婉，乃名之曰《暗香》、《疏影》。
　　旧时月色，算几番照我，梅边吹笛?唤起玉人，不管清寒与攀摘。何逊而今渐老，都忘却、春风词笔。但怪得、竹外疏花，香冷入瑶席。江国，正寂寂。叹寄与路遥，夜雪初积。翠尊易泣，红萼无言耿相忆。长记曾携手处，千树压、西湖寒碧。又片片、吹尽也，几时见得?
　　疏影
　　苔枝缀玉，有翠禽小小，枝上同宿。客里相逢，篱角黄昏，无言自倚修竹。昭君不惯胡沙远，但暗忆、江南江北。想佩环、月夜归来，化作此花幽独。犹记深宫旧事，那人正睡里，飞近蛾绿。莫似春风，不管盈盈，早与安排金屋。还教一片随波去，又却怨、玉龙哀曲。等恁时、重觅幽香，已入小窗横幅。
　　翠楼吟
　　淳熙丙午冬，武昌安远楼成，与刘去非诸友落之，度曲见志。余去武昌十年，故人有泊舟鹦鹉洲者，闻小姬歌此词，问之，颇能道其事，还吴为余言之。兴怀昔游，且伤今之离索也。
　　初赐。新翻胡部曲，听毡幕元戎歌吹。层楼高峙，看槛曲萦红，檐牙飞翠。人姝丽，粉香吹下，夜寒风细。此地宜有词仙，拥素云黄鹤，与君游戏。玉梯凝望久，但芳草、萋萋千里。天涯情味，仗酒祓清愁，花消英气。西山外，晚来还卷，一帘秋霁。
　　杏花天影
　　丙午之冬，发沔口。丁未正月二日，道金陵。北望淮、楚，风日清淑，小舟挂席，容与波上。
　　绿丝低拂鸳鸯浦，想桃叶当时唤渡。又将愁眼与春风，待去，倚兰桡、更少驻。金陵路、莺吟燕舞，算潮水知人最苦。满汀芳草不成归，日暮，更移舟、向甚处?
　　一萼红
　　丙午人日，余客长沙别驾之观政堂。堂下曲沼，沼西负古垣，有卢桔幽篁，一径深曲。穿径而南，官梅数十株，如椒如菽，或红破白露，枝影扶疏。着屐苍苔细石间，野兴横生，亟命驾登定王台。乱湘流入麓山，湘云低昂，湘波容与，兴尽悲来，醉吟成调。
　　古城阴，有官梅几许，红萼未宜簪。池面冰胶，墙腰雪老，云意还又沉沉。翠藤共、闲穿径竹，渐笑语、惊起卧沙禽。野老林泉，故王台榭，呼唤登临。南去北来何事，荡湘云楚水，目极伤心。朱户粘鸡，金盘簇燕，空叹时序侵寻。记曾共、西楼雅集，想垂柳、还袅万丝金。待得归鞍到时，只怕春深。
　　霓裳中序第一
　　丙午岁，留长沙，登祝融，因得其词神之曲，曰《黄帝盐》、《苏合香》。又于乐工故书中得商调《霓裳曲》十八阕，皆虚谱无辞。按沈氏乐律：“《霓裳》道调”此乃商调。乐天诗云：“散序六阕”，此特两阕，未知孰是?然音节闲雅，不类今曲；余不暇尽作，作《中序》一阕传于世。余方羁游，感此古音，不自知其辞之怨抑也。
　　亭皋正望极，乱落江莲归未得。多病却无气力，况纨扇渐疏，罗衣初索。流光过隙，叹杏梁、双燕如客。人何在?一帘淡月，仿佛照颜色。幽寂，乱蛩吟壁，动庾信、清愁似织。沉思年少浪迹，笛里关山，柳下坊陌。坠红无信息，漫暗水、涓涓溜碧。飘零久、而今何意，醉卧酒垆侧。
　　章良能
　　章良能(?—1214)，字达之，丽水(今属浙江)人。淳熙五年(1178)进士，除著作佐郎。宁宗朝官至参加政事，卒溢文庄。间作小词，颇有思致。
　　小重山
　　柳暗花明春事深，小栏红芍药、已抽簪。雨馀风软碎鸣禽，迟迟日、犹带一分阴。往事莫沉吟，身闲时序好、且登临。旧游无处不堪寻，无寻处、惟有少年心。
　　刘过
　　刘过(1154—1206)，字改之，号龙洲道人，吉州太和(今江西泰和)人。长于庐陵(今江西吉安)，生平以功业自许。辛弃疾帅淮，招置幕下。曾上书朝廷陈恢复方略，未被采纳，放浪江湖而终。性豪侠，词风豪放似稼轩，惜未得其沉郁。有《龙洲词》。
　　唐多令
　　安元楼小集，侑觞歌板之姬黄其姓者，乞词于龙洲道人，为赋此。同柳阜之、刘去非、石民瞻、周嘉仲、陈孟参、孟容，时八月五日也。
　　芦叶满汀洲，寒沙带浅流。二十年、重过南楼。柳下系船犹未稳，能几日、又中秋。黄鹤断矶头，故人曾到否?旧江山、浑是新愁。欲买桂花同载酒，终不似、少年游。
　　严仁
　　乃集》。
　　木兰花
　　春风只在园西畔，荠菜花繁蝴蝶乱。冰池晴绿照还空，香径落红吹已断。意长翻恨游丝短，尽日相思罗带缓。宝奁如月不欺人，明日归来君试看。
　　俞国宝
　　俞国宝，临川(今江西抚州市)人，约宋宁宗庆元初(1195—1200)前后在世。淳熙中，为太学生。尝于西湖断桥酒肆中题《风入松》词于素屏，为高宗所赏，即日命官。
　　风入松
　　一春长费买花钱，日日醉湖边。玉骢惯识西湖路，骄嘶过、沽酒楼前。红杏香中箫鼓，绿杨影里秋千。暖风十里丽人天，花压鬓云偏。画船载取春归去，馀情付、湖水湖烟。明日重扶残醉，来寻陌上花钿。
　　，字功甫，号约斋，甘肃天水人，居临安(今浙江杭州市)。约宋宁宗庆元(1195—1200)前后在世。官奉议郎，直秘阁。曾卜筑南湖，与陆游、杨万里等唱和。工诗词，善绘事，有《南湖诗馀》。
　　促织儿
　　月洗高梧，露幽草，宝钗楼外秋深。土花沿翠，萤火坠墙阴。静听寒声断续，微韵转、凄咽悲沉。争求侣，殷勤劝织，促破晓机心。儿时曾记得，呼灯灌穴，敛步随音。任满身花影，独自追寻。携向华堂戏斗，亭台小、笼巧妆金。今休说，从渠床下，凉夜伴孤吟。
　　宴山亭
　　幽楚初回，重阴未开，晓角催成疏雨。竹槛气寒，蕙畹声摇，新绿暗通南浦。未有人行，才半启、回廊朱户。无绪，空望极霓旌，锦书难据。苔径追忆曾游，念谁伴秋千，彩绳芳柱。犀帘黛卷，凤枕云孤，应也几番凝伫。怎得伊来，花雾绕、小堂深处。留住，直到老、不教归去。
　　史达祖
　　胃当国，曾为堂吏，颇受宠信。韩败，受黥刑，以贬死。词与高观国齐名，善咏物，辞藻工丽，妥帖轻圆。有《梅溪词》。
　　咏春雨
　　做冷欺花，将烟困柳，千里偷催春暮。尽日冥迷，愁里欲飞还住。惊粉重、蝶宿西园，喜泥润、燕归南浦。最妨他、佳约风流，钿车不到杜陵路。沉沉江上望极，还被春潮晚急，难寻官渡。隐约遥峰，和泪谢娘眉妩。临断岸、新绿生时，是落红、带愁流处。记当日、门掩梨花，剪灯深夜语。
　　咏燕
　　过春社了，度帘幕中间，去年尘冷。差池欲住，试入旧巢相并。还相雕梁藻井，又软语、商量不定。飘然快拂花梢，翠尾分开红影。芳径，芹泥雨润。爱贴地争飞，竞夸轻俊。红楼归晚，看足柳昏花暝。应自栖香正稳，便忘了、天涯芳信。愁损翠黛双蛾，日日画栏独凭。
　　春雪
　　巧沁兰心，偷粘草甲，东风欲障新暖。漫疑碧瓦难留，信知暮寒犹浅。行天入镜，做弄出、轻松纤软。料故园、不卷重帘，误了乍来双燕。青未了、柳回白眼，红欲断、杏开素面。旧游忆着山阴，后盟遂妨上苑。寒炉重熨，便放漫、春衫针线。怕凤靴、挑菜归来，万一灞桥相见。
　　喜迁莺
　　月波凝滴，望玉壶天近，了无尘隔。翠眼圈花，冰丝织练，黄道宝光相直。自怜诗酒瘦，难应接、许多春色。最无赖，是随香趁烛，曾伴狂客。踪迹，漫记忆。老了杜郎，忍听东风笛?柳院灯疏，梅厅雪在，谁与细倾春碧?旧情拘未定，犹自学、当年游历。怕万一，误玉人夜寒帘隙。
　　三姝媚
　　烟光摇缥瓦，望晴檐多风，柳花如洒。锦瑟横床，想泪痕尘影，凤弦常下。倦出犀帷，频梦见、王孙骄马。讳道相思，偷理绡裙，自惊腰衩。惆怅南楼遥夜，记翠箔张灯，枕肩歌罢。又入铜驼，遍旧家门巷，首询声价。可惜东风，将恨与、闲花俱谢。记取崔徽模样，归来暗写。
　　秋霁
　　江水苍苍，望倦柳愁荷，共感秋色。废阁先凉，古帘空暮，雁程最嫌风力。故园信息，爱渠入眼南山碧。念上国，谁是、脍鲈江汉未归客。还又岁晚、瘦骨临风，夜闻秋声，吹动岑寂。露蛩悲、青灯冷屋，翻书愁上鬓毛白。年少俊游浑断得，但可怜处，无奈苒苒魂惊，采香南浦，剪梅烟驿。
　　夜合花
　　柳锁莺魂，花翻蝶梦，自知愁染潘郎。轻衫未揽，犹将泪点偷藏。念前事，怯流光，早春窥、酥雨池塘。向消凝里，梅开半面，情满徐妆。风丝一寸柔肠，曾在歌边惹恨，烛底萦香。芳机瑞锦，如何未织鸳鸯?人扶醉，月依墙，是当初、谁敢疏狂!把闲言语，花房夜久，各自思量。
　　玉胡蝶
　　晚雨未摧宫树，可怜闲叶，犹抱凉蝉。短景归秋，吟思又接愁边。漏初长、梦魂难禁，人渐老、风月俱寒。想幽欢、土花庭，虫网阑干。无端，啼蛄搅夜，恨随团扇，苦近秋莲。一笛当楼，谢娘悬泪立风前。故园晚、强留诗酒，新雁远、不致寒暄。隔苍烟、楚香罗袖，谁伴婵娟?
　　八归
　　秋江带雨，寒沙萦水，人瞰画阁愁独。烟蓑散响惊诗思，还被乱鸥飞去，秀句难续。冷眼尽归图画上，认隔岸、微茫云屋。想半属、渔市樵村，欲暮竞然竹。须信风流未老。凭持尊酒，慰此凄凉心目。一鞭南陌，几篙官渡，赖有歌眉舒绿。只匆匆残照，早觉闲愁挂乔木。应难奈、故人天际，望彻淮山，相思无雁足。
　　刘克庄
　　刘克庄(1187—1269)，初名灼，字潜夫，号后村居士，莆田(今福建莆田)人。以荫补官，为建阳令，因《落梅》诗获罪，废弃闲居多年。宋理宗淳六年(1246)，特赐同进士出身。历官秘书监、工部尚书兼侍讲，以焕章阁学士致仕。诗属江湖派，宗尚晚唐；词受辛弃疾影响，多感慨时事之作，风格犷放。有《后村长短句》。
　　元夕戏陈敬叟
　　繁灯夺霁华，戏鼓侵明发。物色旧时同，情味中年别。浅画镜中眉，深拜楼中月。人散市声收，渐入愁时节。
www.ｌzuＯＷＥＮ．ＣＯＭ下 ^^书^^ 网



第8章 宋词三百首(7)


　　端午
　　深院榴花吐，画帘开、衣纨扇，午风清暑。儿女纷纷夸结束。新样钗符艾虎。早已有、游人观渡。老人逢场慵作戏，任陌头、年少争旗鼓。溪雨急，浪花舞。灵均标致高如许!忆生平、既纫兰佩，更怀椒醑。谁信骚魂千载后，波底垂涎角黍。又说是、蛟馋龙怒。把似而今醒到了，料当年、醉死差无苦。聊一笑，吊千古。
　　九日
　　湛湛长空黑，更那堪、斜风细雨，乱愁如织。老眼平生空四海，赖有高楼百尺。看浩荡、千崖秋色。白发书生神州泪，尽凄凉、不向牛山滴。追往事，去无迹。少年自负凌云笔，到而今春华落尽，满怀萧瑟。常恨世人新意少，爱说南朝狂客，把破帽、年年拈出。若对黄花孤负酒，怕黄花、也笑人岑寂。鸿去北，日西匿。
　　戏林推
　　年年跃马长安市，客舍似家家似寄。青钱换酒日无何，红烛呼卢宵不寐。易挑锦妇机中字，难得玉人心下事。男儿西北有神州，莫滴水西桥畔泪。
　　卢祖皋
　　卢祖皋，字申之，又字次夔，号蒲江，永嘉(今浙江温州市)人。约宋宁宗开禧(1205—1207)前后在世。庆元五年(1199)进士，嘉定中为军器少监，权直学士院。工诗词，曾与“永嘉四灵”相唱和。诗集已佚，有《蒲江词》。
　　江城子
　　画楼帘幕卷新晴，掩银屏，晓寒轻。坠粉飘香，日日唤愁生。暗数十年湖上路，能几度、着娉婷。年华空自感飘零，拥春酲，对谁醒?天阔云闲，无处觅箫声。载酒买花年少事，浑不似、旧心情。
　　宴清都
　　春讯飞琼管，风日薄，度墙啼鸟声乱。江城次第，笙歌翠合，绮罗香暖。溶溶涧渌冰泮，醉梦里、年华暗换。料黛眉、重锁隋堤，芳心还动梁苑。新来雁阔云音，鸾分鉴影，无计重见。春啼细雨，笼愁淡月，恁时庭院。离肠未语先断，算犹有、凭高望眼。更那堪、衰草连天，飞梅弄晚。
　　(1204—1246)，初名公筠，字庭坚，号紫岩，福州闽(今福建福州市)人。端平二年(1235)进士，历太学正，通判潭州。工诗词，近人辑有《紫岩词》一卷。
　　题南剑州妓馆
　　生怕倚阑干，阁下溪声阁外山。唯有旧时山共水，依然，暮雨朝云去不还。应是蹑飞鸾，月下时时整佩环。月又渐渐霜又下，更阑，折得梅花独自看。
　　陆
　　陆(?—1266)，字景思，号云西，会稽(今浙江绍兴)人。绍定五年(1232)进士。历官中大夫、集英殿修撰。出任江南东路计度转运副使，兼淮西总领。
　　瑞鹤仙
　　湿云粘雁影，望征路愁迷，离绪难整。千金买光景，但疏钟催晓，乱鸦啼暝。花暗省，许多情、相逢梦境。便行云、都不归来，也合寄将音信。孤迥，盟鸾心在，跨鹤程高，后期无准。情丝待剪，翻惹得，旧时恨。怕天教何处，参差双燕，还染残朱剩粉。对菱花、与说相思，看谁瘦损?
　　吴文英
　　吴文英，字君特，号梦窗，晚号觉翁，四明(今浙江宁波)人。早岁曾入苏州仓幕供职。后往来于苏州、杭州、绍兴一带，交游吴潜等显贵，为南宋重要词人。其词音律和协，字研句练，用笔幽邃，运意深远。有《梦窗词》。
　　西湖清明
　　羞红鬓浅，恨晚风未落，片绣点重茵。旧堤分燕尾，桂棹轻鸥，宝勒倚残云。千丝怨碧，渐路入仙坞迷津。肠漫回，隔花时见、背面楚腰身。逡巡，题门惆怅，堕履牵萦，数幽期难准。还始觉、留情缘眼，宽带因春。明朝事与孤烟冷，做满湖、风雨愁人。山黛暝，尘波淡绿无痕。
　　白鹤江入京泊葑门有感
　　柳暝河桥，莺清台苑，短策频惹春香。当时夜泊，温柔便入深乡。词韵窄，酒杯长，剪蜡花，壶箭催忙。共追游处，凌波翠陌，连棹横塘。十年一梦凄凉，似西湖燕去，吴馆巢荒。重来万感，依前唤酒银罂。溪雨急，岸花狂，趁残鸦、飞过苍茫。故人楼上，凭谁指与，芳草斜阳?
　　重九
　　断烟离绪，关心事，斜阳红隐霜树。半壶秋水荐黄花，香西风雨。纵玉勒、轻飞迅羽，凄凉谁吊荒台古。记醉踏南屏，彩扇咽寒蝉，倦梦不知蛮素。聊对旧节传杯，尘笺蠹管，断阕经岁慵赋。小蟾斜影转东篱，夜冷残蛩语。早白发、缘愁万缕，惊飙从卷乌纱去。漫细将、茱萸看，但约明年，翠微高处。
　　连理海棠
　　绣幄鸳鸯柱，红情密、腻云低护秦树。芳根兼倚，花梢钿合，锦屏人妒。东风睡足交枝，正梦枕、瑶钗燕股。障滟蜡、满照欢丛，蟾冷落羞度。人间万感幽单，华清惯浴，春盎风露。连鬟并暖，同心共结，向承恩处。凭谁为歌《长恨》?暗殿锁、秋灯夜语。叙旧期、不负春盟，红朝翠暮。
　　齐天乐
　　烟波桃叶西陵路，十年断魂潮尾。古柳重攀，轻鸥聚别，陈迹危亭独倚。凉乍起，渺烟碛飞帆，暮山横翠。但有江花，共临秋镜照憔悴。华堂烛暗送客，眼波回盼处，芳艳流水。素骨凝冰，柔葱蘸雪，犹忆分瓜深意。清尊未洗，梦不湿行云，漫沾残泪。可惜秋宵，乱蛩疏雨里。
　　郭希道送水仙索赋
　　小娉婷，清铅素靥，蜂黄暗偷晕。翠翘。料唤赏、清华池馆，台怀须满引。
　　浣溪沙
　　门隔花深旧梦游，夕阳无语燕归愁，玉纤香动小帘钩。落絮无声春堕泪，行云有影月含羞，东风临夜冷于秋。
　　浣溪沙
　　波面铜花冷不收，玉人垂钓理纤钩，月明池阁夜来秋。江燕话归成晓别，水花红减似春林，西风梧井叶先愁。
　　试灯夜初晴
　　卷尽愁云，素蛾临夜新梳洗。暗尘不起，酥润凌波地。辇路重来，仿佛灯前事。情如水，小楼熏被，春梦笙歌里。
　　春日客龟溪游废园
　　采幽香，巡古苑，竹冷翠微路。斗草溪根，沙印小莲步。自怜两鬓清霜，一年寒食，又身在、云山深处。昼闲度，因甚天也悭春，轻阴便成雨?绿暗长亭，归梦趁风絮。有情花影阑干，莺声门径，解留我、霎时凝伫。
　　除夜立春
　　剪红情，裁绿意，花信上钗股。残日东风，不放岁华去。有人添烛西窗，不眠侵晓，笑声转、新年莺语。旧尊俎，玉纤曾擘黄柑，柔香系幽素。归梦湖边，还迷镜中路。可怜千点吴霜，寒消不尽，又相对、落梅如雨。
　　淮安重午
　　盘丝系腕，巧篆垂簪，玉隐绀纱睡觉。银瓶露井，彩。莫唱江南古调，怨抑难招，楚江沉魄。薰风燕乳，暗雨槐黄，午镜澡兰帘幕。念秦楼、也拟人归，应剪菖蒲自酌。但怅望、一缕新蟾，随人天角。
　　风入松
　　听风听雨过清明，愁草瘗花铭。楼前绿暗分携路，一丝柳、一寸柔情。料峭春寒中酒，交加晓梦啼莺。西园日日扫林亭，依旧赏新晴。黄蜂频扑秋千索，有当时、纤手香凝。惆怅双鸳不到，幽阶一夜苔生。
　　春晓感怀
　　残寒正欺病酒，掩沉香绣户。燕来晚、飞入西城，似说春事迟暮。画船载、清明过却，晴烟冉冉吴宫树。念羁情、游荡随风，化为轻絮。十载西湖，傍柳系马，趁娇尘软雾。溯红渐、招入仙溪，锦儿偷寄幽素。倚银屏、春宽梦窄，断红湿、歌纨金缕。暝堤空，轻把斜阳，总还鸥鹭。幽兰旋老，杜若还生，水乡尚寄旅。别后访、六桥无信，事往花委，瘗玉埋香，几番风雨。长波妒盼，遥山羞黛，渔灯分影春江宿，记当时、短楫桃根渡，青楼仿佛，临分败壁题诗，泪墨惨淡尘土。危亭望极，草色天涯，叹鬓侵半苎。暗点检、离痕欢唾，尚染鲛绡，凤迷归，破鸾慵舞。殷勤待写，书中长恨，蓝霞辽海沉过雁，漫相思、弹入哀筝柱。伤心千里江南，怨曲重招，断魂在否?
　　惜黄花慢
　　次吴江小泊，夜饮僧窗惜别。邦人赵簿携小妓侑尊，连歌数阕，皆清真词。酒尽已四鼓，赋此词饯尹梅津。
　　送客吴皋，正试霜夜冷，枫落长桥。望天不尽，背城渐杳，离亭黯黯，恨水迢迢。翠香零落红衣老，暮愁锁、残柳眉梢。念瘦腰，沈郎旧日，曾系兰桡。仙人凤咽琼箫，怅断魂送远，《九辩》难招。醉鬟留盼，小窗剪烛，歌云载恨，飞上银霄。素秋不解随船去，败红趁，一叶寒涛。楚翠翘，怨鸿料过南谯。
　　高阳台
　　宫粉雕痕，仙云堕影，无人野水荒湾。古石埋香，金沙锁骨连环。南楼不恨吹横笛，恨晓风、千里关山。半飘零，庭上黄昏，月冷栏杆。寿阳空理愁鸾，问谁调玉髓，暗补香瘢?细雨归鸿，孤山无限春寒。离魂难倩招清些，梦缟衣、解佩溪边。最愁人，啼鸟晴明，叶底清圆。
　　丰乐楼分韵得“如”字
　　修竹凝妆，垂杨驻马，凭栏浅画成图。山色谁题?楼前有雁斜书。东风紧送斜阳下，弄旧寒、晚酒醒馀。自消凝，能几花前?顿老相如。伤春不在高楼上，在灯前?飞红若到西湖底，搅翠澜、总是愁鱼。莫重来，吹尽香绵，泪满平芜。
　　过都城旧居有感
　　湖山经醉惯，渍春衫、啼痕酒痕无限。又客长安，叹断襟零袂，尘谁浣。紫曲门荒，沿败井、风摇青蔓。对语东邻，犹是曾巢，谢堂双燕。春梦人间须断，但怪得当年，梦缘能短!绣屋秦筝，傍海棠偏爱，夜深开宴。舞歇歌沉，花未减、红颜先变。伫久河桥欲去，斜阳泪满。
　　灵岩陪庾幕诸公游
　　渺空烟四远，是何年、青天坠长星?幻苍崖云树，名娃金屋，残霸宫城。箭径酸风射眼，腻水染花腥。时双鸳响，廊叶秋声。宫里吴王沉醉，倩五湖倦客，独钓醒醒。问苍波无语，华发奈山青。水涵空、栏杆高处，送乱鸦、斜日落渔汀。连呼酒、上琴台去，秋与云平。
　　踏莎行
　　润玉笼绡，檀樱倚扇，绣圈犹带脂香浅。榴心空叠舞裙红，艾枝应压愁鬟乱。午梦千山，窗阴一箭，香瘢新褪红丝腕。隔江人在雨声中，晚风菰叶生愁怨。
　　瑞鹤仙
　　晴丝牵绪乱，对沧江斜日，花飞人远。垂杨暗吴苑，正旗亭烟冷，河桥风暖。兰情蕙盼，惹相思、春根酒畔。又争知、吟骨萦消，渐把旧衫重剪。凄断，流红千浪，缺月孤楼，总难留燕。歌尘凝扇，待凭信，拚分钿。试挑灯欲写，还依不忍，笺幅偷和泪卷。寄残云、乘雨蓬莱，也应梦见。
　　化度寺作
　　池上红衣伴倚栏，栖鸦常带夕阳还。殷云度雨疏桐落，明月生凉宝扇闲。乡梦窄，水天宽，小窗愁黛淡秋山。吴鸿好为传归信，杨柳阊门屋数间。
　　夜游宫
　　人去西楼雁杳，叙别梦、扬州一觉。云淡星疏楚山晓。听啼鸟，立河桥，话未了。雨外蛩声早，细织就、霜丝多少?说与萧娘未知道。向长安，对秋灯，几人老?
　　陪履斋先生沧浪看梅
　　乔木生云气，访中兴、英雄陈迹，暗追前事。战舰东风悭借便，梦断神州故里。旋小筑、吴宫闲地。华表月明归夜鹤，叹当时、花竹今如此。枝上露，溅清泪。遨头小簇行春队，步苍苔、寻幽别墅，问梅开未?重唱梅边新度曲，催发寒梢冻蕊。此心与、东君同意。后不如今今非昔，两无言、相对沧浪水。怀此恨，寄残醉。
　　唐多令
　　何处合成愁?离人心上秋。纵芭蕉、不雨也飕飕。都道晚凉天气好，有明月、怕登楼。年事梦中休，花空烟水流。燕辞归、客尚淹留。垂柳不萦裙带住，漫长是、系行舟。
　　黄孝迈
　　黄孝迈，字德父，号雪舟，籍贯、生卒年均不详，约宋理宗淳(1241—1252)前后在世。工词，词风清丽绵密。《全宋词》录其词四首。
　　湘春夜月
　　近清明，翠禽枝上消魂。可惜一片清歌，都付与黄昏。欲共柳花低诉，怕柳花轻薄，不解伤春。念楚乡旅宿，柔情别绪，谁与温存?空尊夜泣，青山不语，残照当门。翠玉楼前，惟是有、一陂湘水，摇荡湘云。天长梦短，问甚时、重见桃根?者次第、算人间没个并刀，剪断心上愁痕。
　　潘希白
　　潘希白，字怀古，号渔庄，永嘉(今浙江温州人，宝(1253—1258)进士，干办临安府节制司公事。德初(1275)，以史馆召，未赴。
　　九日
　　戏马台前，采花篱下，问岁华、还是重九。恰归来、南山翠色依旧。帘栊昨夜听风雨，都不似、登临时候。一片宋玉情怀，十分卫郎清瘦。红萸佩，空对酒。砧杵动微寒，暗欺罗袖。秋已无多，早是败荷衰柳。强整帽檐侧，曾经向、天涯搔首。几回忆、故国莼鲈，霜前雁后。
　　黄公绍
　　黄公绍，字直翁，邵武(今福建邵武)人。咸淳元年(1265)进士。入元不仕，隐居樵溪。有《在轩词》。
　　青玉案
　　年年社日停针线，怎忍见、双飞燕?今日江城春已半，一身犹在，乱山深处，寂寞溪桥畔。春衫着破谁针线?点点行行泪痕满。落日解鞍芳草岸，花无人戴，酒无人劝，醉也无人管。
　　朱嗣发
　　朱嗣发，字士荣，其祖先当建炎、绍兴之际，避兵乌程常乐乡(今浙江湖州)，专志奉亲。举提学学官，不受。
　　摸鱼儿
　　对西风、鬓摇烟碧，参差前事流水。紫丝罗带鸳鸯结，的的镜盟钗誓。浑不记，漫手织回文，几度欲心碎。安花着叶，奈雨覆云翻，情宽分窄，石上玉簪脆。
　　朱楼外，愁压空云欲坠，月痕犹照无寐。阴晴也只随天意，枉了玉消香碎。君且醉，君不见、长门青草春风泪。一时左计，悔不早荆钗，暮天修竹，头白倚寒翠。
　　刘辰翁
　　刘辰翁(1232—1297)，字会孟，号须溪，庐陵(今江西吉安)人。少补太学生，宋理宗景定三年(1262)进士。因亲老请为濂溪书院山长。宋亡，托方外以终。其词风格遒上，沉痛悲抑。有《须溪词》。
　　丙子送春
　　送春去，春去人间无路，秋千外、芳草连天，谁遣风沙暗南浦。依依甚意绪?漫忆海门飞絮。乱鸦过、斗转城荒，不见来时试灯处。春去，最谁苦?但箭雁沉边，梁燕无主。杜鹃声里长门暮。想玉树凋土，泪盘如露。咸阳送客屡回顾，斜日未能度。春去，尚来否?正江令恨别，庾信愁赋。苏堤尽日风和雨。叹神游故国，花记前度。人生流落，顾孺子，共夜语。
www.xiabook.com下 ./书 ./网



第9章 宋词三百首(8)


　　春月
　　红妆春骑，踏月影、竿旗穿市。望不尽、楼台歌舞，习习香尘莲步底。箫声断、约彩鸾归去，未怕金吾呵醉。甚辇路、喧阗且止，听得念奴歌起。父老犹记宣和事，抱铜仙、清泪如水。还转盼、沙河多丽。漾明光连邸第，帘影冻、散红光成绮。月浸葡萄十里，看往来、神仙才子，肯把菱花扑碎。肠断竹马儿童、空见说、三千乐指。等多时、春不归来，到春时欲睡。又说向、灯前拥髻，暗滴鲛珠坠。便当日、亲见《霓裳》，天上人间梦里。
　　永遇乐
　　余自乙亥上元，诵李易安《永遇乐》，为之涕下。今三年矣，每闻此词，辄不自堪。遂依其声，又托之易安自喻。虽辞情不及，而悲苦过之。
　　无寐，满村社鼓。
　　酒边留同年徐云屋
　　怎知他、春归何处?相逢且尽尊酒。少年袅袅天涯恨，长结西湖烟柳。休回首，但细雨断桥，憔悴人归后。东风似旧，向前度桃花，刘郎能记，花复认郎否?君且住，草草留君剪韭，前宵正恁时候。深杯欲共歌声滑，翻湿春衫半袖。空眉皱，看白发尊前，已似人人有。临分把手，叹一笑论文，清狂顾曲，此会几时又?
　　周密
　　周密(1232—1298)，字公谨，号草窗、萧斋、苹洲、弁阳啸翁、四水潜夫等。原籍济南(今属山东)，宋室南渡，迁于吴兴(今浙江湖州)。宋末，为临安幕府属，充奉礼郎、两浙运司掾等。淳中，为义乌令。入元不仕，居杭州，与谢翱等往还，又与王沂孙、张炎等结词社。能诗，尤工词，刻意学清真，颇得其遗意。有《草窗词》。
　　送陈君衡被召
　　照野旌旗，朝天车马，平沙万里天低。宝带金章，尊前茸帽风欺。秦关汴水经行地，想登临、都付新诗。纵英游、叠鼓清笳，骏马名姬。酒酣应对燕山雪，正冰河月冻，晓陇云飞。投老残年，江南谁念方回?东风渐绿西湖岸，雁已还、人未南归。最关情、折尽梅花，难寄相思。
　　瑶华
　　启土之花，天下无二本。方其初开，帅臣以金瓶飞骑，进之天上，间亦分致贵邸余客辇下，有以一枝(下缺，按他本题，改作琼花)。
　　朱钿宝块，天上飞琼，比人间春别。江南江北曾未见，漫拟梨云梅雪。淮山春晚，问谁织、芳心高洁?消几番花落花开，老了玉关豪杰。金壶剪送琼枝，看一骑红尘，香度瑶阙。韶华正好，应自喜、初乱长安蜂蝶。杜郎老矣，想旧事、花须能说。记少年一梦扬州，二十四桥明月。
　　玉京秋
　　长安独客，又见西风，素月丹枫，凄然其为秋也，因调夹钟羽一解。
　　烟水阔，高林弄残照，晚蜩凄切。碧砧度韵，银床飘叶。衣湿桐阴露冷，采凉花、时赋秋雪。叹轻别，一襟幽事，砌虫能说。客思吟商还怯，怨歌长、琼壶暗缺。翠扇恩疏，红衣香褪，翻成消歇。玉骨西风，恨最恨、闲却新凉时节。楚箫咽，谁寄西楼淡月。
　　曲游春
　　禁烟湖上薄游，施中山赋词甚佳，余因次其韵。盖平时游舫，至午后则尽入里湖，抵暮始出断桥，小驻而归，非习于游者不知也。胡中山亟击节余“闲却半湖春色”之句，谓能道人之所未云。
　　禁苑东风外，扬暖丝晴絮，春思如织。燕约莺期，恼芳情偏在。翠深红隙。漠漠香尘隔，沸十里、乱丝丛笛。看画船、尽入西冷，闲却半湖春色。柳陌，新烟凝碧。映帘底宫眉，堤上游勒。轻暝笼寒，怕梨云梦冷，杏香愁幂。歌管酬寒食，奈蝶怨、良宵岑寂。正满湖、碎月摇花，怎生去得?
　　水仙花
　　楚江湄，湘娥再见，无言洒清泪，淡然春意。空独倚东风，芳思谁寄?凌波路冷秋无际，香云随步起。漫记得、汉宫仙掌，亭亭明月底。冰丝写怨更多情，骚人恨，枉赋芳兰幽芷。春思远，谁叹赏、国香风味?相将共、岁寒伴侣，小窗静，沉烟熏翠被。幽梦觉、涓涓清露，一枝灯影里。
　　蒋捷
　　蒋捷，字胜欲，自号竹山，阳羡(今江苏宜兴)人。生卒年不详。宋度宗咸淳(1265—1274)间进士。宋亡，隐居竹山不仕。其词洗炼缜密，纤巧妍倩。有《竹山词》。
　　乡城见月
　　绀烟迷雁迹，渐碎鼓零钟，街喧初息。风檠背寒壁，放冰蟾，飞到蛛丝帘隙。琼瑰暗泣，念乡关、霜华似织。漫将身、化鹤归来，忘却旧游端的。欢极，蓬壶蕖浸，花院梨溶，醉连春夕。柯云罢弈，樱桃在，梦难觅。劝清光，乍可幽窗相照，休照红楼夜笛。怕人间、换谱《伊》《凉》，素娥未识。
　　贺新郎
　　梦冷黄金屋，叹秦筝、斜鸿阵里，素弦尘扑。化作娇莺飞归去，犹认纱窗旧绿。正过雨、荆桃如菽。此恨难平君知否?似琼台、涌起弹棋局。消瘦影，嫌明烛。鸳楼碎泻东西玉，问芳踪、何时再展，翠钗难卜。待把宫眉横云样，描上生绡画幅。怕不是、新来妆束。彩扇红牙今都在，恨无人、解听开元曲。空掩袖，倚寒竹。
　　元夕
　　蕙花香也，雪晴池馆如画。春风飞到，宝钗楼上，一片笙箫，琉璃光射。而今灯漫挂，不是暗尘明月，那时元夜。况年来、心懒意怯，羞与蛾儿争耍。江城人悄初更打，问繁华谁解，再向天公借?剔残红，但梦里隐隐，钿车罗帕。吴笺银粉砑，待把旧家风景，写成闲话。笑绿鬟邻女，倚窗犹唱，夕阳西下。
　　张炎
　　张炎(1248—1314前后)，字叔夏，号玉田，又号乐笑翁。张俊裔孙，原籍成纪(今甘肃天水)，寓居临安(今浙江杭州)。宋亡不仕，流落江湖以终。其词清远蕴藉，凄怆缠绵，风格与姜夔近似。有《山中白云词》。
　　西湖春感
　　接叶巢莺，平波卷絮，断桥斜日归船。能几番游?看花又是明年。东风且伴蔷薇住，到蔷薇、春已堪怜。更凄然，万绿西泠，一抹荒烟。当年燕子知何处?但苔深韦曲，草暗斜川。见说新愁，如今也到鸥边。无心再续笙歌梦，掩重门、浅醉闲眠。莫开帘，怕见飞花，怕听啼鹃。
　　山空天入海，倚楼望极，风急暮潮初。一帘鸠外雨，几处闲田，隔水动春锄。新烟禁柳，想如今、绿到西湖。犹记得、当年深隐，门掩两三株。愁余，荒洲古溆，断梗疏萍，更漂流何处?空自觉、围羞带减，影怯烟孤。长疑即见桃花面，甚近来、翻致无书?书纵远，如何梦也都无!
　　八声甘州
　　辛卯岁，沈尧道同余北归，各处杭、越。逾岁，尧道来问寂寞，语笑数日，又复别去。赋此曲，并寄赵学舟。
　　孤雁
　　楚江空晚，恨离群万里，然惊散。自顾影、却下寒塘，正沙净草枯，水平天远。写不成书，只寄得、相思一点。料因循误了，残毡拥雪，故人心眼。谁怜旅愁荏苒。漫长门夜悄，锦筝弹怨。想伴侣、犹宿芦花，也曾念春前，去程应转。暮雨相呼，怕蓦地、玉关重见。未羞他、双燕归来，画帘半卷。
　　咏荷叶
　　碧圆自洁，向浅洲远浦，亭亭清绝。犹有遗簪，不展秋心，能卷几多炎热?鸳鸯密语同倾盖，且莫与、浣纱人说。恐怨歌、忽断花风，碎却翠云千叠。回首当年汉舞，怕飞去漫皱，留仙裙摺。恋恋青衫，犹染枯香，还叹鬓丝飘雪。盘心清露如铅水，又一夜、西风吹折。喜净看、匹练飞光，倒泻半湖明月。
　　月下笛
　　孤游万竹山中，闲门落叶，愁思黯然，因动黍离之感。时寓甬东积翠山舍。
　　万里孤云，清游渐远，故人何处?寒窗梦里，犹记经行旧时路。连昌约略无多柳，第一是、难听夜雨。漫惊回凄悄，相看烛影，拥衾谁语。张绪，归何暮?半零落依依，断桥鸥鹭。天涯倦旅，此时心事良苦。只愁重洒西州泪，问杜曲人家在否?恐翠袖天寒，犹倚梅花那树。
　　王沂孙
　　王沂孙，字圣与，号碧山，又号中仙、玉笥山人，会稽(今浙江绍兴)人。生卒年不详。入元，至元中为庆元路(今浙江鄞县)学正。其词多伤时感事之言，善托物寓意。有《碧山乐府》，又名《花外集》。
　　龙涎香
　　孤峤蟠烟，层涛蜕月，骊宫夜采铅水。汛远槎风，梦深薇露，化作断魂心字。红磁候火，还乍识、冰环玉指。一缕萦帘翠影，依稀海天云气。几回娇半醉?剪春灯、夜寒花碎。更好故溪飞雪，小窗深闭。荀令如今顿老，总忘却、尊前旧风味。漫惜馀熏，空篝素被。
　　新月
　　渐新痕悬柳，淡彩穿花，依约破初暝。便有团圆意，深深拜，相逢谁在香径?画眉未稳，料素娥、犹带离恨。最堪爱、一曲银钩小，宝奁挂秋冷。千古盈亏休问，叹慢磨玉斧，难补金镜。太液池犹在，凄凉处、何人重赋清景?故山夜永，试待他、窥户端正。看云外山河，还老桂花旧影。
　　一襟馀恨宫魂断，年年翠阴庭树。乍咽凉柯，还移暗叶，重把离愁深诉。西窗过雨，怪瑶佩流空，玉筝调柱。镜暗妆残，为谁娇鬓尚如许?铜仙铅泪似洗，叹移盘去远，难贮零露。病翼惊秋，枯形阅世，消得斜阳几度?馀音更苦，甚独抱清商，顿成凄楚。漫想薰风，柳丝千万缕。
　　重过中庵故园
　　泛孤艇、东皋过遍。尚记当日，绿阴门掩。屐齿莓苔，酒痕罗袖事何限?欲寻前迹，空惆怅、成秋苑。自约赏花人，别后总、风流云散。水远，怎知流水外，却是乱山尤远。天涯梦短，想忘了、绮疏雕槛。望不尽、冉冉斜阳，抚乔木、年华将晚。但数点红英，犹识西园凄婉。
　　和周草窗寄越中诸友韵
　　残雪庭阴，轻寒帘影，霏霏玉管春葭。小帖金泥，不知春是谁家?相思一夜窗前梦，奈个人、水隔天遮。但凄然、满树幽香，满地横斜。江南自是离愁苦，况游骢古道，归雁平沙。怎得银笺，殷勤说与年华?如今处处生芳草，纵凭高、不见天涯。更消他，几度东风，几度飞花。
　　聚景亭梅次草窗韵
　　层绿峨峨，纤琼皎皎，倒压波痕清浅。过眼年华，动人幽意，相逢几番春换。记唤酒寻芳处，盈盈褪妆晚。
　　已消黯，况凄凉、近来离思，应忘却、明月夜深归辇。荏苒一枝春，恨东风、人似天远。纵有残花，洒征衣、铅泪都满。但殷勤折取，自遣一襟幽怨。
　　彭元逊
　　彭元逊，字巽吾，庐陵(今江西吉安市)人。景定二年(1261)解试。多与刘辰翁唱和。
　　寻梅不见
　　江空不渡，恨蘼芜杜若，零落无数。远道荒寒，婉娩流年，望望美人迟暮。风烟雨雪阴晴晚，更何须、春风千树。尽孤城、落木萧萧，日夜江声流去。日晏山深闻笛，恐他年流落，与子同赋。事阔心违，交淡媒劳，蔓草沾衣多露。汀洲窈窕馀醒寐，遗佩环、浮沉澧浦。有白鸥、淡月微波，寄语逍遥容与。
　　杨花
　　似东风老大，那复有、当时风气?有情不收，江山身是寄，浩荡何世?但忆临官道，暂来不住，便出门千里。痴心指望回风坠，扇底相逢，钗头微缀。他家万条千缕，解遮亭障驿，不隔江水。瓜洲曾舣，等行人岁岁。日下长秋，城乌夜起，帐庐好在春睡。共飞归湖上，草青无地。作，雪绵松润，为君泪。
　　姚云文
　　姚云文，字圣瑞，高安(今属江西省)人。宋度宗咸淳四年(1268)进士。入元，授承直郎，抚、建两路儒学提举。有《江村遗稿》，今不传。
　　紫萸香慢
　　近重阳、偏多风雨，绝怜此日暄明。问秋香浓未?待携客、出西城。正自羁怀多感，怕荒台高处，更不胜情。向尊前又忆、漉酒插花人，只座上、已无老兵。凄清，浅醉还醒，愁不肯、与诗平。记长楸走马，雕弓柳，前事休评。紫萸一枝传赐，梦谁到、汉家陵?尽乌纱、便随风去，要天知道，华发如此星星，歌罢涕零。
　　僧挥
　　僧挥，进士出身，后弃家为僧。法名仲殊，字师利。俗姓张，安州(今河北安新县)人。先后住苏州承天寺、杭州吴山宝月寺。喜食蜜，人称“蜜殊”。善诗词，才思敏捷，曾与苏轼交游。徽宗初年，自缢死。有《宝月集》。
　　金明池
　　天阔云高，溪横水远，晚日寒生轻晕。闲阶静、杨花渐少，朱门掩、莺声犹嫩。悔匆匆、过却清明，旋占得馀芳，已成幽恨。却几日阴沉，连宵慵困，起来韶华都尽。
　　怨入双眉闲斗损，乍品得情怀，看承全近。深深态、无非自许，厌厌意、终羞人问。争知道、梦里蓬莱，待忘了馀香，时传音信。纵留得莺花，东风不住，也则眼前愁闷。
　　李清照
　　李清照(1084—约1151)，号易安居士，济南(今属山东省人)。父李格非，著名学者；夫赵明诚，宰相之子。宋室南迁，赵明诚病死。高宗建炎三年(1129)，金兵南下，李清照身历浙东战乱，流离颠沛以终。工诗，尤以词称著，工于造语，善于创新，艺术上有独到成就。有《漱玉词》。
　　凤凰台上忆吹箫
　　香冷金猊，被翻红浪，起来慵自梳头。任宝奁尘满，日上帘钩。生怕离怀别苦，多少事、欲说还休。新来瘦，非干病酒，不是悲秋。休休!者回去也，千万遍《阳关》，也则难留。念武陵人远，烟锁秦楼。惟有楼前流水，应念我、终日凝眸。凝眸处，从今又添，一段新愁。
　　醉花阴
　　薄雾浓云愁永昼，瑞脑消金兽。佳节又重阳，玉枕纱厨，半夜凉初透。东篱把酒黄昏后，有暗香盈袖。莫道不消魂，帘卷西风，人比黄花瘦。
　　声声慢
　　寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急。雁过也，最伤心，却是旧时相识。满地黄花堆积，憔悴损，如今有谁堪摘?守着窗儿，独自怎生得黑?梧桐更兼细雨，到黄昏、点点滴滴。者次第，怎一个愁字了得?
　　念奴娇
　　萧条庭院，有斜风细雨，重门须闭。宠柳娇花寒食近，种种恼人天气。险韵诗成，扶头酒醒，别是闲滋味。征鸿过尽，万千心事难寄。楼上几日春寒，帘垂四面，玉栏杆慵倚。被冷香消新梦觉，不许愁人不起。清露晨流，新桐初引，多少游春意。日高烟敛，更看今日晴未。
　　永遇乐
　　落日熔金，暮云合璧，人在何处?染柳烟浓，吹梅笛怨，春意知几许?元宵佳节，融和天气，次第岂无风雨。来相召、香车宝马，谢他酒朋诗侣。中州盛日，闺门多暇，记得偏重三五。铺翠冠儿，捻金雪柳，簇带争济楚。如今憔悴，风鬟雾鬓，怕见夜间出去。不如向、帘儿底下，听人笑语。
